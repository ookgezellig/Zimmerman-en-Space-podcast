U luistert naar Zimmerman & Space.
In deze podcast zoeken we samen vaak naar de laatste inzichten op het gebied van de astronomie.
Is er buitenaards leven?
Ja, natuurlijk.
Hoe ver kan de nieuwste ruimtetelescoop het verleden en het heelal inturen?
13 miljard jaar.
Is de sample return capsule van Osiris-Rex goed terechtgekomen?
Ja.
Hebben we aarde 2.0 nu al gevonden?
Nee.
Maar dat is niet het hele verhaal.
Astronomie is bij uitstek ook een interessegebied waarbij de verwondering een rol mag spelen.
Het meditatieve opgaan in het nu.
In de aanschouwing van die raadselachtigheid waar we toch nooit alle antwoorden voor zullen gaan vinden.
Zeker niet met onze ernstig beperkte hersens,
die vooral zijn geëvolueerd in de richting van het zoeken naar koopjes en partners.
Maar niet per se in die volgorde.
Bij mij begon de sterrenkundige interesse op jonge leeftijd vooral met die verwondering.
Een beetje via de Apollo maanreizen en het beeldmateriaal daarvan.
Maar ook via de sterrenhemel op vakanties.
Opeens waren daar sterrenbeelden, satellieten die door de nachtelijke hemel reisden,
de flitsen van meteoren en de schijngestalten van onze maan.
Voor mij was dat als kind gemakkelijker dan dat het nu is.
Het lijkt wel of ik de jagerverzamelaar in mij heb opgekweekt tot iemand die alleen nog maar verzamelt
en nooit meer echt puur alleen op jacht is.
Het bezit van de zaak is het einde van het vermaak, wordt wel eens gezegd.
Maar dat hoeft natuurlijk niet zo te zijn.
Vandaar vandaag alleen maar een pleidooi voor de kinderlijkheid,
de zuivere aanschouwing zonder enig belang.
Hoe krijgen we weer toegang tot dit kinderlijke gevoel van verwondering en pure aanschouwing?
En dan liefst zonder ceremoniële chemicaliën.
Boing!
Een ding dat mij te binnen schiet is via de herinnering.
Een van de eerste momenten dat ik de onbeschrijfelijke schoonheid van ons heelal volop in het vizier kreeg,
was via een foto van de Trifit-nevel.
Mijn vader wist dat ik alles verzamelde over de ruimte en de sterren wat los en vast zat
en hij had een kleurenfoto van dit object uit een dokterstijdschrift gescheurd voor mij.
Waarschijnlijk was het gewoon de achtergrond van de reclame van een of ander medicijn,
maar dat deed niet ter zake.
Dit was sterrenkunde op haar best.
De afbeelding van de Trifit-nevel raakte iets in mijn jeugdige ziel,
waar ik een slordige halve eeuw later met wat moeite nog wel bij kan.
Well, let's see now.
Simpelweg door weer naar die foto te kijken.
Op zo'n 4100 lichtjaar afstand in het sterrenbeeld Sagittarius, de boogschutter,
toont deze Trifit-nevel de vroege stadia van het leven van sterren.
Van conceptie tot de eerste lichtstralen.
De straling van deze eigenlijk nog maar net ontstoken sterren
verlicht en ioniseert de omringende gas- en stofwolken van de Trifit-nevel.
Na verloop van tijd zullen de donkere strengen van materie die door het gebied verspreid zijn,
zelf ook weer nieuwe sterren vormen.
De Franse astronoom Charles Messier observeerde de Trifit-nevel voor het eerst in juni 1764
en registreerde dit troebele, gloeiende object als M20 in zijn beroemde catalogus.
Ongeveer 60 jaar later deden waarnemingen van John Herschel naar de stofbanen,
die de kosmische wolk in drie lobben lijken te verdelen,
de Engelse astronoom besluiten om er de naam Trifit-nevel aan te geven.
Het is Latijn en we zouden het kunnen vertalen als gesplitst in drie delen.
Maar wie goed kijkt ziet net als ik misschien wel vier lobben.
Deze Trifit-nevel is een ongebruikelijke combinatie van een open sterrencluster,
een emissienevel, een reflectienevel en een donkere nevel.
De emissienevel zien we meestal in rozerood afgebeeld
en is het gedeelte dat door de donkere nevel in drie of vier lobben wordt verdeeld.
Midden in het rozerode gedeelte van de Trifit-nevel zien we een heldere ster,
HD 164492A.
Deze ster is vele malen helderder dan onze eigen zon
en is de hoofdbron van energie die de emissienevel doet stralen.
De reflectienevel is het blauwe gedeelte van de nevel.
Waarin verschillen deze nevels van elkaar?
Ja, dat is de vraag.
Een emissienevel, de naam zegt het eigenlijk al, straalt zelf licht uit.
Dit komt omdat stof- en gasdeeltjes in zo'n nevel door sterren in de buurt,
zoals bijvoorbeeld HD 164492A, verhit en geioniseerd worden.
Die deeltjes beginnen daardoor te gloeien en zelf weer energie af te staan in de vorm van licht.
Dat gebeurt dus in het rozerode gedeelte van de Trifit-nevel.
En waarom deze kleur?
Het gas hier noemen we een H2-regio, omdat het voornamelijk bestaat uit geioniseerd waterstof.
Die naam H2 is misschien een beetje verwarrend,
want wie scheikunde heeft gehad zal bij H2 misschien denken aan een waterstofmolecuul dat elektrisch neutraal is.
Maar hoe zit dat dan?
Astronomen gebruiken dan ook de Romeinse 2 en H2 staat dan voor geioniseerd waterstof.
Ik denk dat ik het nu begin te snappen.
Elektrisch neutraal waterstof noemen astronomen dan H1.
Zo'n H2-regio ligt op op een golflengte van 656,3 nanometer, de zogenaamde waterstof-alfalijn.
En dat geeft het licht die typische rode of roze kleur.
Dat is voor de goede orde ook de kleur die ons oog als rood waarneemt.
Dat gedeelte van de Trifit-nevel is dus echt rood-roze.
Nou, blij om dat te horen.
De naam Trifit dankt deze nevel zoals gezegd aan de verdeling in segmenten door donkere nevels.
De donkere banden zijn dus nevels op zich die een deel van het rozerode licht vanaf ons gezien tegenhouden.
Dit soort donkere nevels of absorptienevels zien we op vele plaatsen in ons heelal.
Hier zit gas en stof dusdanig dicht op elkaar gepakt dat zichtbaar licht er niet doorheen kan reizen.
Vandaar die donkere kleur.
De donkere banden die u onder gunstige omstandigheden in onze eigen melkweg kunt zien zijn ook voorbeelden van donkere nevels.
Voor ons oog lijkt het alsof op dergelijke plaatsen minder of geen sterren aan de hemel staan.
Maar in werkelijkheid wordt het zicht ons ontnomen door gas en stof.
In het infrarode bereik kunnen we er desgewenst weer dwars doorheen kijken.
Dat het zo makkelijk kan.
Maar even terug naar onze Trifit-nevel.
Dat is goed.
In het blauwe gedeelte, de reflectienevel, wordt licht van naburige sterren uitsluitend weerkaatst.
Gereflecteerd door het stof en gas in zo'n nevel.
Hierbij is het sterrenlicht van naburige sterren niet sterk genoeg om het stof en gas te ioniseren of te verhitten.
En waarom wordt dit gedeelte dan blauw?
Dat is om de eenvoudige reden dat stofdeeltjes het blauwe gedeelte van het spectrum efficiënter weerkaatsen dan rood.
Om dezelfde reden is de lucht op aarde trouwens blauw.
Oh ja, inderdaad.
Een ander bekend voorbeeld van een reflectienevel is het zevengesternte, ook al de pleiade genoemd.
Op de wat langer belichte foto's is hier goed te zien dat de heldere sterren omringd zijn door blauwe, pluizige nevels.
Overigens zijn deze pleiaden ook een dankbaar object om eens vol verwondering naar te kijken.
Ze zijn met het blote oog al zichtbaar en helemaal mooi te onderscheiden in een verrekijker of met een telescoop.
Op dit moment in september komen de pleiaden laat in de avond op in het oosten,
maar in oktober of november staan ze dan al hoog aan de donkere hemel.
Een leuk object voor een kraakheldere winternacht.
Zowel de pleiaden als de trifitnevel maken onderdeel uit van onze eigen melkweg en staan dus eigenlijk redelijk dichtbij.
De trifitnevel vinden we in de Scutus centaurus arm van de melkweg, een plaats waar sowieso veel nieuwe sterren worden geboren.
Met de Hubble-telescoop is in het jaar 1997 beter gekeken naar de trifitnevel.
Bij die waarnemingen werd gezien dat in deze trifitnevel evaporating gasglobulus of EGG's voorkomen.
Heb je een verdaling?
Dit zijn waterstofwolken die ultraviolette straling tegenhouden, zodat het gemakkelijker wordt voor sterren om geboren te worden.
Dat kan je je toch niet voorstellen?
Hoe kan men anders dan vol verwondering naar zoiets belangeloos als de trifitnevel kijken?
Zoek er voor de lol eens een foto van op op internet.
Misschien vergaat het u dan wel net zoals mij.
Tot de volgende keer.
Nou, het is genoeg.
Klaar.
Afgelopen.
