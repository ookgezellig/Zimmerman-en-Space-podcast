U luistert naar Zimmerman & Space.
U weet misschien wel dat we in deze podcast een voorliefde hebben voor mysterieuze dingen in de ruimte.
Ja, schiet nou maar op.
Amaltea, een van de vele manen van Jupiter, biedt ons een fascinerende blik op de diversiteit en complexiteit van ons zonnestelsel.
Deze maan werd op 9 september 1892 ontdekt door de Amerikaanse astronoom Edward Emerson Barnard.
Amaltea is een onregelmatig gevormde maan met afmetingen van ongeveer 250 bij 146 bij 128 kilometer.
Haar vorm en grootte zeggen ons dus dat het geen rond hemellichaam is, maar eerder een grillig gevormde brok puin.
Misschien een overblijfsel van een groter object dat door botsingen werd gefragmenteerd.
Amaltea's lage dichtheid, geschat op ongeveer 0,86 gram per kubieke centimeter,
impliceert bovendien dat deze maan grotendeels bestaat uit poreus materiaal.
Hoogst waarschijnlijk een mengsel van ijs en rots.
Die combinatie zien we wel meer rond onze zon draaien.
Amaltea is genoemd naar een nymph uit de Griekse mythologie die de jonge Zeus, de Griekse tegenhanger van Jupiter, voedde.
Op afbeeldingen zien we Amaltea vaak vergezald van een geit die de melk levert om Zeus te voeden.
Ondanks haar bescheiden omvang en onregelmatige vorm heeft Amaltea een belangrijke plaats in de geschiedenis van de verkenning van de buitenste planeten.
In de aflevering van vandaag zullen we Amaltea's fysieke eigenschappen, geologische kenmerken, dynamische interacties en wetenschappelijke betekenis samen proberen te verkennen.
Nou, interessant.
Het oppervlak van Amaltea is bedekt met talloze inslagkraters die variëren in grootte van kleine putten tot grotere bassins.
De twee grootste kraters, Pan en Gaia, hebben een diameter van respectievelijk 90 en 75 kilometer.
De maan vertoont ook lange ketens van secundaire kraters en diepe troggen die getuigen van een intens verleden van inslagactiviteiten.
De geologische kenmerken van Amaltea zijn opvallend en divers, ondanks de relatief kleine omvang van de maan.
Het oppervlak vertoont een variëteit aan terreinsoorten, waaronder gladde vlaktes, ruige gebieden en diepe canyons.
Die aanwezigheid van verschillende soorten terrein suggereert dat Amaltea onderhevig is geweest aan uiteenlopende geologische processen,
waaronder dus meteorietinslagen, maar ook oppervlakteerosie en mogelijk interne processen zoals vulkanisme en maanbevingen.
Een van de meest intrigerende aspecten van Amaltea is de helderheid van haar oppervlak.
Observaties door de Galileo-zone eind vorige eeuw hebben aangetoond dat Amaltea bedekt is met een dunne laag stof en rotsachtig materiaal dat opvallend rood van kleur is.
Amaltea bevindt zich in een baan dicht bij Jupiter op een gemiddelde afstand van ongeveer 181.000 kilometer,
wat neerkomt op ongeveer 2,5 keer de straal van Jupiter.
Deze baan brengt Amaltea in een regio van sterke getijdenkrachten en intense straling, waarover zo meer.
De getijdenkrachten van Jupiter hebben waarschijnlijk bijgedragen aan de onregelmatige vorm van Amaltea en haar geologische activiteit.
Amalteas baan is ook nog eens bijna cirkelvormig en ligt in het evenaarsvlak van Jupiter,
wat erop wijst dat de maan is gesynchroniseerd met de rotatie om de planeet.
Wat betekent dat nou?
Dit betekent dat dezelfde zijde van Amaltea altijd naar Jupiter gericht is.
Een fenomeen dat we getijdenvergrendeling noemen en wat wel vaker in deze podcast aan de orde is geweest.
In een halve aardse dag zwiept Amaltea eenmaal rond Jupiter.
Het effect van deze getijdenvergrendelde korte baan rond Jupiter,
en met name de invloed hiervan op de structuur van de maan, wordt nog niet volledig begrepen.
Ik ben niet zeker, ik begrijp.
Er kleeft ook nog een raadsel aan deze maan, en dat is dat Amaltea meer warmte uitstraalt dan dat zij van onze zon ontvangt.
Huh?
Het ligt dan voor de hand te veronderstellen dat die extra hitte ontstaat door getijdenwerking,
maar dat is niet het complete verhaal.
Zeker ook omdat Amaltea zo'n nette cirkel om Jupiter beschrijft.
Zo dicht bij planeet Jupiter ontvangt Amaltea ook een hoop straling van de planeet.
Zowel rechtstreeks de straling als gereflecteerde straling.
Dat klinkt misschien raar, want Jupiter is toch zeker geen ster?
Wat voor straling hebben we het dan over?
Om deze vraag te beantwoorden kijken we naar het magneetveld rond Jupiter.
Net als onze aarde kent ook Jupiter een magnetosfeer, maar een aanzienlijk sterkere dan die rond onze aarde.
Jupiter is niet alleen de grootste planeet in ons zonnestelsel, maar kent ook het grootste magneetveld in ons zonnestelsel.
Dit is beslist geen plaats om te bezoeken als u een pacemaker draagt.
De termen magneetveld en magnetosfeer klinken misschien enigszins als synonieme, maar dat is niet helemaal correct.
Een magneetveld ontstaat rond hemellichamen met een vloeibare en elektrisch geleidende kern waarin confectie plaatsvindt.
Dit levert een diepool magneetveld op, dus met een noord- en een zuidpool.
Behalve bij onze aarde zien we ook magneetvelden bij planeten Mercurius, Jupiter, Saturnus, Uranus en Neptunus.
Bij planeten Mercurius en aarde is confectie in een vloeibare metalen kern hoogstwaarschijnlijk de oorzaak van het magneetveld.
In de gasreuzen wordt de oorzaak van magnetische dynamowerking echter nog niet geheel begrepen.
Mogelijk is waterstof onder hoge druk in de kernen van deze planeten in staat een magneetveld te creëren.
Maar alleen een magneetveld op zich is niet het complete verhaal.
De zon blaast continu een stroom van geladen deeltjes door een zonnestelsel,
de zogenaamde zonnewind waar we het vorige week ook al over hadden met Meerte van der Drift.
Wat we zonnewind noemen is in werkelijkheid een stroom van geladen deeltjes
die met een snelheid van tussen de 400 en 800 kilometer per seconde door de lege ruimte schieten.
De interactie tussen die zonnewind en een magneetveld levert een complex en asymmetrisch geheel van geladen deeltjes op
dat we de magnetosfeer noemen.
Deze is asymmetrisch omdat de kant die naar de zon wijst afgeplat is
en de kant die van de zon afwijst als de staart van een kikkervisje van de planeet afstaat.
Die kikkervisstaart magnetosfeer van Jupiter is zo gigantisch
dat deze bij heftige zonnewind helemaal tot aan de baan van de volgende planeet, Saturnus, kan rijken.
Dat is dan een staart van ruim 600 miljoen kilometer aan geladen deeltjes.
Gemiddeld is de magnetosfeer van Jupiter echter zo'n 20 miljoen kilometer breed.
Nog altijd 150 keer breder dan de planeet zelf
en groot genoeg om praktisch alle maantjes van Jupiter bloot te stellen aan geladen deeltjes.
Ook Amalthea, ons onderwerp van vandaag, moet het ontgelden.
Dit magneetveld met bijbehorende stroom van opgeladen deeltjes
kunnen we dus ook zien als een toelevering van energie aan Amalthea.
Het is zelfs mogelijk dat het extreme magnetisme,
waaraan Amalthea continu wordt blootgesteld,
in staat is elektrische stromen op gang te brengen in de kern van deze maan,
waardoor ook weer exces energie vrijkomt in de vorm van warmte.
En hoe komt Jupiter eigenlijk aan zo'n overdreven sterke magnetosfeer?
De vraag is dan, ja, hoe dan?
Dat is een combinatie van verschillende factoren.
Om te beginnen is Jupiter natuurlijk een enorme planeet
met een evenredig groot magneetveld.
Geladen deeltjes in de ruimte rond Jupiter ervaren dit sterke magneetveld
en worden versneld tot hoge energieniveaus.
Deze deeltjes bestaan uit atoomkernen van waterstof,
zuurstof en zwavel en losse elektronen
die uit de atmosfeer van Jupiter ontsnappen.
Daarnaast doet onze zon, zoals gezegd, ook een duit in het zakje
door middel van een in de tijd in sterkte variërende stroom
deeltjes die we de zonnewind noemen.
Maar de dominante bron van deeltjes is, misschien enigszins onverwacht,
de vulkanisch actieve maan Io, een van de grotere maanen van Jupiter.
Door dit vulkanisme dumpt Io ongeveer 100.000 kilo
zwavelt dioxide per seconde de ruimte in.
Dit vulkanisme op Io werd in 1979 ontdekt
aan de hand van waarnemingen van het Voyager 1 ruimtevaartuig.
Vulkanisme op Io is te wijten aan de excentrische baan van deze maan,
waardoor deze tijdens elke omwenteling om Jupiter
door de getijdenkrachten gemasseerd wordt.
We zeiden ook al dat Amaltea opvallend rood van kleur is.
Hoe zit dat dan?
Al in 1980, vlak na Voyager 1's ontmoeting met Jupiter dus,
werd hierover gepubliceerd.
In het tijdschrift Icarus verscheen een artikel met de titel
The Surface Composition of M.L. Thea.
Hierin lezen we dat ook weer zwavelatomen afkomstig van Io
aangewezen worden als bron van die rode kleur.
De ontdekking van Amaltea's rode oppervlak heeft belangrijke implicaties
voor ons begrip van de chemische processen die plaatsvinden in de omgeving van Jupiter.
Door de interactie van Amaltea met Jupiter's stralingsgordels te bestuderen,
kunnen wetenschappers meer leren over de effecten van straling op de oppervlakte van hemellichamen
en de mogelijke chemische veranderingen die hieruit voortvloeien.
Al met al biedt Amaltea wetenschappers een unieke gelegenheid
om de fysische en geologische eigenschappen van kleine manen in het buitenste zonnestelsel te bestuderen.
De studie van Amaltea kan inzicht geven in de oorsprong en evolutie van de manen van Jupiter,
evenals de proces.
Bent u nog wakker?
O, gelukkig.
Bovendien kan Amaltea dienen als een soort laboratorium voor de studie van getijdeninteracties
en hun impact op de structuur en evolutie van kleine poreuze manen.
De toekomst van de verkenning van Amaltea ligt in de handen van nieuwe ruimtemissies naar het Joviaanse systeem.
Missies zoals de op 14 april vorig jaar gelanceerde Jupiter Icy Moons Explorer,
afgekort Jews, en NASA's nog te lanceren Europa Clipper,
zijn gericht op het verkennen van de grotere manen van Jupiter,
maar zouden ook waardevolle gegevens kunnen verzamelen over kleinere objecten zoals Amaltea.
Over die Europa Clipper missie binnenkort een hele aflevering van mijn gezwets over de ruimte.
O, gelukkig.
En de toekomst van Amaltea?
O ja.
Volgens NASA zal deze maan op den duur te dicht bij Jupiter komen
en desintegreren in de atmosfeer van de planeet.
Tot de volgende keer.
TV Gelderland 2021
