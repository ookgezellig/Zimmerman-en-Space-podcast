U luistert naar Zimmerman & Space.
Hé, waar gaan we het vandaag eens over hebben, Hens?
Ach, dit is ook weer zo'n mooi stuk wetenschap.
Nou, blij om dat te horen.
Het onderwerp van vandaag betreft een recente ontdekking bij een groep sterren met de naam WL20.
Op zich is deze sterregroep al lang bekend en goed bestudeerd door astronomen.
WL20 is onderdeel van een groter geheel dat ook wel Ro-Ophiugi wordt genoemd.
Zoals de naam al doet vermoeden, vinden we deze regio in het sterrenbeeld Ophiugus, de slangendrager.
Dit is het dertiende dierenriem sterrenbeeld, omdat de zon er doorheen beweegt.
Als u tussen 29 november en 17 december geboren bent,
is uw dierenriem sterrenbeeld daadwerkelijk de slangendrager.
Niet dat dat iets betekent, maar misschien toch aardig om te beweren op een feestje.
Overigens kent een van de oudste vormen van astrologie, de Vedische astrologie,
daadwerkelijk het sterrenbeeld slangendrager als zodiac-teken.
Aan de rand van dit sterrenbeeld, dicht bij sterrenbeeld de schorpioen,
vinden we de regio die Ro-Ophiugi genoemd wordt.
Dit is een complex van interstellair gas en stof, waar nieuwe sterren worden geboren.
Ro-Ophiugi staat betrekkelijk dicht bij onze aarde,
namelijk op een afstand van slechts 460 lichtjaar.
Dat maakt deze regio uiterst geschikt voor astronomen,
om het proces van sterrengeboorte nader te bestuderen.
Maar ook onder amateur astrofotografen is dit een dankbaar object.
De complete regio bestrijkt een gedeelte aan onze nachtelijke hemel
van ongeveer 4,5 bij 6,5 graad.
Dat is best een groot stuk als we bedenken dat de zon en de maan ook trouwens
ieder maar een halve graad in diameter zijn.
Toch ziet u niks van Ro-Ophiugi als u in die richting kijkt.
Pas met lang belichten wordt deze nevel zichtbaar.
In het bijschrift van deze aflevering vindt u een link naar een amateurfoto van deze nevel
op de AstroBin website.
Met 4,5 uur belichten ontstaat een spectaculaire foto.
Wauw!
Astronomen schatten dat de totale massa van deze nevel zo'n 3000 keer die van onze zon is.
Zoveel?
In Ro-Ophiugi zijn ruim 400 afzonderlijke bronnen van infrarode straling geïdentificeerd.
Naar verwachting zijn dit allemaal plekken waar sterren geboren worden.
Maar een en ander wordt dus letterlijk in nevelen gehuld.
Gas en stof maken dat zichtbaar licht verstrooid en geabsorbeerd wordt.
Het netto resultaat is dat ons het zicht ontnomen wordt op deze protosterren.
Dat wil zeggen in zichtbaar licht.
Oh?
Bij langere golflengtes kan de straling voor een deel dwars door het gas en stof heen reizen
en onze telescopen alsnog bereiken.
Dan hebben we het over infraroodlicht en radiostraling.
Daar komt ook nog bij dat jonge sterren met name hun energie in het mid-infrarood uitzenden.
Precies in dit golfbereik, van mid-infrarood tot en met millimeter radio,
is de ontdekking waar we het vandaag over hebben gedaan.
En wel met twee verschillende instrumenten.
WL-20 werd al decennia verondersteld een groep van drie sterren te zijn.
Die drie sterren konden afzonderlijk gezien worden met het scheidend vermogen van telescopen
zoals de Spitzer-ruimtetelescoop, wat eigenlijk de voorganger van de James Webb-ruimtetelescoop is.
Opvallend was dat één van de drie sterren van WL-20 een stuk jonger is dan de andere twee.
Jonger dan een miljoen jaar.
Dat is ook niet veel.
En dit terwijl de andere twee buursterren twee tot tweeënhalf miljoen jaar oud lijken te zijn.
Ook wordt dit ene jonge sterretje meer door stof en gas verduisterd dan de twee buursterren.
Dit alles zegt onderzoeker Mary Barsany van het Space Science Institute in California.
De ontdekking waar we het vandaag over hebben werd eigenlijk per toeval gedaan.
Onderzoeker Michael Ressler van NASA's Jet Propulsion Laboratory
had waarneemtijd toegewezen gekregen met de James Webb-ruimtetelescoop.
Die waarneemtijd is een schaars goed,
want iedereen wil natuurlijk nu gebruik maken van deze krachtige telescoop.
Ressler besloot de voor hem beschikbare tijd te verdelen over een aantal kleinere waarneemssessies.
Omdat hij de WL-20-regio in het verleden al samen met Mary Barsany had bestudeerd,
besloot hij toch ook de James Webb-telescoop hierop te laten richten
en WL-20 met het MIRI mid-infrarood instrument te fotograferen.
Dit leverde de meest gedetailleerde foto's ooit van WL-20 op,
omdat het scheidend vermogen van de James Webb-telescoop superieur is
aan alle midden-infrarood-telescopen die we ooit tot onze beschikking hadden.
Specifiek keek het MIRI-instrument in de golflengtes van de ionen van ijzer, nikkel en argon.
Deze ionen worden zichtbaar in het midden-infrarood,
respectievelijk op golflengtes van 5.5, 6.6 en 7 micrometer.
En wat bleek nou uit deze foto's?
Nou, dat dat ene jonge sterretje in WL-20 bestaat uit twee sterren in plaats van één.
Nou, interessant.
Ja, dan kunnen we onze schouders ophalen en denken, lekker belangrijk.
Maar er is meer.
Wat de astronomen onder leiding van Mary Barsany zagen,
was dat twee straalstromen, jets zoals ze ook al worden genoemd,
parallel naast elkaar op de foto's van WL-20 zichtbaar waren.
We zeiden eerder al dat er gebruik werd gemaakt van twee instrumenten.
Dat klopt.
Het tweede instrument was de Atacama Large Millimeter Submillimeter Array in Chili,
beter bekend als ALMA.
Dit is één van onze betere ogen naar de radiosterrenhemel,
bestaande uit zestig radiotelescopen die functioneren als één.
Hiermee werd zichtbaar dat de twee sterren waar WL-20 uit bleek te bestaan,
ieder op zich ook omringd worden door een schijf van gas en stof.
Dit is het typische uiterlijk van een zonnestelsel in wording.
Als er alleen maar deze foto van de ALMA-telescoop was geweest,
dan waren deze twee schijven gemakkelijk aangezien voor één grotere schijf
met een zwart gat of donkere eigenschap in het midden.
Maar in combinatie met de recente foto's van de James Webb-telescoop
was duidelijk waarnaar gekeken werd.
Twee afzonderlijke schijven.
Onze Universiteit Leiden speelde trouwens ook nog een aanzienlijke rol in deze ontdekking,
want daar werden de archiefgegevens van de ALMA-telescoop omgezet
naar foto's waar we naar kunnen kijken en conclusies uit kunnen trekken.
De schijven van gas en stof rond de beide sterren hebben ieder een diameter
van ongeveer honderd keer de afstand van de aarde tot de zon.
Dit zijn dus grote schijven waar planeten en aanverwante objecten kunnen ontstaan.
In astronomische termen is dit ook gewoon nu aan de gang,
want een afstand van 460 lichtjaar betekent ook dat we maar 460 jaar in het verleden kijken.
Oh ja, inderdaad.
Met behulp van de ALMA-telescoop werd nog iets merkwaardigs waargenomen.
En wel een zandlopervormige wolk van waterstofgas
rond de nieuw ontdekte dubbelster in WL20.
Als u dit idee van een zandloper even voor uw geestesoog haalt,
dan vinden we de dubbelster met de straalstromen en schijven van stof en gas
precies in het dunne midden van deze zandloper.
De ontdekking van deze dubbelster en de bijbehorende zandloper van waterstof
werd aan het publiek gepresenteerd tijdens de 244ste meeting van de American Astronomical Society eerder deze maand.
En wat is tot slot nu eigenlijk zo belangrijk aan deze ontdekking?
Al lange tijd weten we dat zonnestelsels zoals het onze
ontstaan uit protoplanetaire schijven van gas en stof rond jonge sterren.
Maar wat nog niet goed duidelijk is, is wat de condities zijn waaronder planeetvorming überhaupt mogelijk wordt.
Nu we weten dat we kunnen spieken bij een redelijk dicht bij ons gesitueerd dubbelstelsel van stervorming,
kan er gekeken worden wat bijvoorbeeld de rol is van de grootte,
de substructuur, de helling of draaiingshoek,
de magneetvelden en rotatiesnelheden van dit soort schijven van gas en stof
bij die vorming van planeten.
En hier in Ro-O-Fiugi vinden we twee van dit soort door de natuur aangeboden laboratoria
vlak naast elkaar en in een vergelijkbaar stadium van evolutie.
Beter wordt het eigenlijk niet.
Tot de volgende keer!
***
