Een vakantie op de planeet Mars.
Ontdek de astronaut in uzelf.
Geniet van de weldadige valversnelling en bezoek ook ons zwembad voor maar 3000 euro extra.
Omdat u het waard bent.
Aan deze aanbieding zijn voorwaarden verbonden.
Resultaten behaald in het verleden bieden geen garantie voor de toekomst.
Verzekering verplicht. Huisdieren niet bij de prijs inbegrepen.
Risico op terminalis.
Misschien adverteert uw favoriete reisbureau al met vakanties naar Mars.
Lekker de aardse problemen achter ons laten en samen met andere luxe beesten met een uitpuilende portemonnee vertrekken naar onze buurplaneet.
Hé, maar wat is dat nou?
Deze zomer leerden wij dat de dagen op Mars steeds korter worden.
Zelfs CNN kopte erover.
Mars is rotating more quickly. NASA mission finds.
Al dus CNN correspondent Ashley Strickland.
Dat is natuurlijk geen goed nieuws, want tijd is de enige luxe waar we altijd maar te weinig van lijken te hebben.
Laten we vandaag samen eens kijken naar dit dramatische Mars nieuws en zien of we inderdaad binnenkort van die rode planeet worden gezwiept als deze te snel begint te draaien.
Om te beginnen met die vakantie naar Mars.
Ik zie het eerlijk gezegd niet meer gebeuren tijdens mijn leven.
Maar ik ben dan ook al 56.
Dat is de leeftijd dat internetreclame al begint over trapliften, dentale implantaten en daten met medebejaarden.
Maar voor sommige jonge luisteraars van deze podcast komen er misschien nog wel mogelijkheden voor een vakantiehuisje met uitzicht en razendsnel internet op de rode planeet.
De reeds overleden astronoom Patrick Moore schreef er al over in 2005 en suggereerde terra-vorming van Mars.
Daarbij wordt de planeet met aardse inmenging veranderd in een soort aarde 2.0.
We veranderen dan de atmosfeer en planten er wat vegetatie, zodat het op den duur een paradijs voor mensen zal zijn.
In theorie zou het nog wel kunnen, maar Patrick Moore waarschuwde in datzelfde artikel al dat het astronomisch kostbaar zal zijn om zo'n onderneming succesvol uit te voeren.
Ook dacht Moore dat het alleen zou lukken in een wereld waarop iedereen permanent in vrede met elkaar leeft en waar alle landen in vertrouwen en met respect met elkaar omgaan.
Hmm, dat weet ik nog niet zo zeker.
Dat klinkt misschien wel erg optimistisch als we vandaag de dag een krant openslaan.
En ook Moore was zich hier ter degen van bewust.
Hij suggereerde dat de zaken er in het jaar 3005 misschien rooskleuriger voor staan.
Ik stel voor de dystopische vakantieplanningen voor nu te laten voor wat ze zijn en het maar eens over de feiten te hebben.
Mars is een kleinere planeet dan onze aarde.
De massa van Mars is ongeveer 0,107 keer die van onze aarde en daarmee is de valversnelling ook veel kleiner dan bij ons op aarde.
Zo'n 3,7 meter per seconde kwadraat.
Handig daaraan is dat als u dan toch tijdens uw welverdiende pensioen op Mars mocht komen te struikelen,
dat u dan een kleinere kans heeft uw heup te breken op basis van alleen de valversnelling dan op aarde.
Jee!
De keerzijde is dat we als mensen brozere botten krijgen als gevolg van een geringere zwaartekracht.
Dus mogelijk heft dat nadeel het voordeel weer op en belandt u alsnog in het Marciaanse ziekenhuis voor een kunstheup.
Een Marsjaar duurt veel langer dan een aardsjaar, namelijk zo'n 687 dagen.
Dat is toch goed nieuws als u uw verjaardag liever niet viert?
Een etmaal op Mars lijkt daarentegen verrassend veel op een etmaal op aarde.
De synodische dag van Mars duurt 24 uur, 39 minuten en 36 seconden.
Mag het in het Nederlands?
Wie planetentabellen bekijkt zal ook vaak de siderische dag vermeld zien staan.
Het verschil zit hem in het referentiekader.
Op aarde hebben we het in het dagelijks taalgebruik ook over een synodisch etmaal dat bij ons 24 uur duurt.
Dat is de tijd tussen de ene zonsopgang en de volgende zonsopgang.
Als we het over synodische rotaties hebben, dan kijken we naar onze zon als referentiepunt.
We kunnen ook onze rotaties ten opzichte van verder weggelegen sterren beschouwen.
Tuurlijk!
Dat heet dan een siderische omwenteling.
Zo'n siderisch etmaal duurt op zowel Mars als op aarde iets korter dan een synodisch etmaal.
We zullen het in de rest van deze aflevering gewoon over de met aarde vergelijkbare synodische dag hebben.
Dat is goed.
Precies nu dat etmaal op Mars is dus korter aan het worden, lazen we onlangs in het nieuws.
Met andere woorden, Mars gaat steeds sneller om zijn as draaien.
Het originele artikel waarin dit nieuws verscheen heeft de titel
Spin State and Deep Interior Structure of Mars from Inside Radio Tracking.
En is van auteur Sébastien, Le Maestre en collega's.
Het verscheen op 14 juni van dit jaar in Nature.
Dat Mars sneller rondrijdt is trouwens niet de hoofdmoot van dit artikel.
Maar we zien dus wel dat de populair wetenschappelijke pers met name dit gegeven eruit pikt om sensatie mee te maken.
De hoofdmoot van het artikel is dat er met de Mars Inside Lander nieuwe gegevens beschikbaar zijn gekomen over het interieur van de planeet Mars.
Het is misschien wel prettig om te weten dat die gemeten versnelling van de Marsrotatie neerkomt op een verlies van 7,6 x 10 tot de min vierde milliseconden per Marsjaar.
Dat kan je je toch niet voorstellen?
Dat is zo weinig tijd dat ik het niet eens aan u kan laten horen.
Want het kortste geluid in een podcast als deze duurt altijd nog 1,44 duizendste seconde.
Dus dat duurt 30 keer langer dan het gemeten jaarlijkse verlies van een Mars etmaal.
Pas na ruim 1,3 miljoen Marsjaren hebben we een Marsdag die een seconde korter duurt.
Dat even voor perspectief.
In plaats van o jee de Marsdag wordt steeds korter kunnen we misschien beter zeggen wauw wat is onze technologie al ver gevorderd dat we zo'n miniem verschil kunnen meten in 2023.
En hoe meet men zoiets?
Sébastien Lemestre en collega's gebruikten voor hun onderzoek de meetgegevens van de in december vorig jaar gediscontinueerde InSight Marslander.
Dit ruimtevaartuig van NASA werd op 5 mei 2018 gelanceerd en landde in november van datzelfde jaar op de Rode Planeet.
InSight was de eerste lander die specifiek de interne structuur van Mars ging meten.
InSight had daartoe drie instrumenten meegenomen naar Mars.
Een seismometer die op het oppervlak van Mars werd gezet om Marsbevingen te meten.
Een multi-instrument dat in de grond werd geboord, ook al de Heat, Flow and Physical Properties Package genoemd.
En tot slot InSight's Rotation and Interior Structure Experiment, oftewel RISE.
Dit is ook het apparaat waar we het vandaag vooral over hebben.
Er was al bekend dat de rotatie-as van Mars enigszins heen en weer rammelt.
Dit heet nutatie wanneer zo'n rammeling veroorzaakt wordt door oneffenheden in de massa van een object.
En Mars is beslist geen egale bal, maar een ingewikkelde constructie van massa-oneffenheden.
Het onderzoek aan die oneffenheden en aan de interne structuur van Mars was zelfs de reden dat InSight überhaupt ontwikkeld werd.
Oh ja, inderdaad.
Het is denk ik wel interessant om te weten hoe de InSight-lander communiceerde met onze planeet Aarde.
Allerlei gegevens werden ter plekke gemeten en opgeslagen en via om Mars draaiende ruimtevaartuigen naar het Deep Space Network op Aarde gestuurd.
Dan kunt u denken aan seismische gegevens, foto's van de twee camera's, meetgegevens van het ondergrondse gedeelte en klimaatgegevens.
Op dit moment draai je er maar liefst vijf operationele ruimtevaartuigen rond Mars die contact kunnen onderhouden tussen ruimtevaartuigen op het Marsoppervlak en de aarde.
Te weten ESA's Mars Express, NASA's Mars Reconnaissance Orbiter, het Mars Atmospheric and Volatile Evolution ruimtevaartuig of MAVEN,
NASA's Mars Odyssey en de Trace Gas Orbiter van ESA en Roscosmos.
Maar het RISE-instrument aan boord van de InSight-lander had ook rechtstreeks contact met de aarde.
En wel op de 10 gigahertz x-band frequentie.
Aan dit RISE-instrument hebben we ook het gegeven te danken dat de Mars rotatiesnelheid toeneemt.
Eigenlijk was RISE vooral een echo.
Een signaal afkomstig van het Deep Space Network op Aarde werd opgevangen en direct teruggestuurd naar de aarde.
Daar werd dit antwoord wederom opgevangen door het Deep Space Network.
Wat in dit soort pingponggesprekken tussen aarde en Mars gemeten kan worden, zijn de minieme Dopplerverschuivingen van het signaal als gevolg van het rammelen van de Marspol-as.
Want als de InSight-marslander iets van ons weg wordt getrokken door zo'n wobbel van de pol-as,
zal het x-band signaal iets uittrekken of rood verschuiven als u wilt.
En als InSight door de Mars rotatie iets naar ons toe wordt gedrukt,
zal het x-band signaal juist iets indeuken of blauw verschuiven.
En door zo snel mogelijk van aarde naar Mars en terug te communiceren,
krijgen we een zuivere meting van de afgelegde tijd, zonder dat onderlinge klokken hoeven te worden gesynchroniseerd.
Al in een NASA-document uit 2017 lezen we dat voorspeld werd dat RISE in staat zou moeten zijn verschillen in daglengte op Mars te kunnen detecteren.
In de rest van deze column zullen we kijken naar de vele vernuftigheden die nodig zijn om dit soort kleine Doppler-effecten überhaupt te kunnen meten.
Het begint al bij die InSight-lander.
Het apparaat staat op een ronddraaiende planeet.
Ook vanaf de aarde gezien draait Mars om zijn as.
De InSight-lander had daarom twee medium-gain antennes.
Eén in oostelijke richting voor de Mars-ochtenden
En één in westelijke richting voor de Mars-avonden.
Het Deep Space Network op aarde kent drie locaties in Spanje, de Verenigde Staten en Australië.
Dit is niet voor niets, want daarmee is het mogelijk 24 uur per dag en 7 dagen per week contact te onderhouden met allerhande ruimteschepen in ons zonnestelsel,
omdat de locaties van de Deep Space Network antennes ongeveer in hoeken van 120 graden met elkaar staan.
Met andere woorden, er is altijd wel één schotel van het Deep Space Network binnen bereik.
Oh ja, inderdaad.
Wat heen en weer gestuurd wordt is steeds een klein pakketje nummers,
wat zo is opgebouwd dat een ontvanger zonder dubbelzinnigheid kan zeggen van welke zender het afkomstig is en wat de gegevens exact betekenen.
Wie in staat zou zijn de berichten tussen het Deep Space Network en ruimtevaartuigen in ons zonnestelsel te onderscheppen,
zal zien dat de verschillende locaties een eigen code meesturen.
Een conventie die ik tegenkwam is dat het eerste veld in een datablok een nummer is,
waarbij 10 staat voor Goldstone, 40 voor Canberra en 60 voor Madrid.
Interessant.
Ook InSight heeft een specifieke code die we tegenkomen in data van het ruimteschip, namelijk de identificatiecode 189.
Echt wel heel interessant.
Om een transmissie van zo ver weg in het zonnestelsel als planeet Mars op te kunnen vangen,
wordt een Deep Space Network antenne uiterst precies gericht.
In een elegante dans tussen software en hardware die Conscan heet,
zoekt een ontvangende antenne het sterkste signaal van een ruimtevaartuig om er zo met zo min mogelijk ruis naar te kunnen luisteren.
Dit is verre van het complete verhaal.
Oh, dat is niet best.
Voor Doppler-metingen is het belangrijk dat faseafwijkingen in signalen geminimaliseerd blijven.
En wat nou als ik er meer over wil weten?
Ik zal niet iedereen wegjagen met technisch geneuzel, maar voor wie graag over dit soort dingen leest,
is er een link naar een pdf van Planetary Data Systems in de show notes van deze podcast.
Oh, gelukkig!
Alleen al de patronen die in de nutatie van Mars, dus het rammelen van de rotatie als ze worden waargenomen,
kunnen wetenschappers dingen leren over de samenstelling van het binnenste van de planeet Mars.
Als we de kleine waargenomen Doppler-bewegingen in een grafiek plotten,
dan wordt zichtbaar dat er periodieke bewegingen in het rammelen van die rotatieas opgeteld worden.
Die staan voor geologische processen.
En van die geologische processen bestaan modellen,
waarin de invloed van bijvoorbeeld zoiets als een vloeibare metalen kern beschreven wordt.
Als u een emmer met water snel heen en weer draait,
zal de emmer zelf om de watermassa heen draaien
en de watermassa zal daar slechts een klein beetje door in beweging worden gezet.
De emmer zou u dan kunnen vergelijken met de vaste mantel van een planeet
en het water met de vloeibare kern.
In totaal werden gegevens van 544 passages van het RISE-instrument gebruikt.
Oh?
Passages ja, want we zeiden al, vanuit ons op aarde gezien,
ging de InSight-lander dus steeds op en onder.
Dit leverde circa 25.000 Doppler-waarneming op
in de periode van 27 november 2018 tot en met 31 mei 2021.
We concludeerden eerder al dat faseverschuiving in het signaal
tot een minimum beperkt moeten worden.
Dat houdt niet op bij alleen de bewegingen van de ontvangstantennes
van het Deep Space Network.
Het signaal wordt vanaf het aardoppervlak verzonden,
reist dan door de grillige troposfeer en ionosfeer van de aarde
en arriveert minuten later bij Mars.
Hier moet het signaal ook weer door de evenzeer grillige Marsatmosfeer ploegen.
En dan begint de terugreis van het uitgezonde antwoordsignaal op Mars
weer helemaal terug door dezelfde atmosferische lagen,
maar dan precies in omgekeerde volgorde.
Faseverschuivingen moeten dus uit de gegevens worden gefilterd
om iets over de zuivere transmissietijd van een signaal te kunnen zeggen.
En bovenop dit alles moeten de rotatie van InSight ten opzichte van ons
en de rotatie van de antennes van het Deep Space Network
allemaal meegerekend worden.
Dat uit al deze gegevens met zoveel variabelen toch gelezen kan worden
dat Mars beschikt over een vloeibare kern
en dat de rotatiesnelheid iets toeneemt over de tijd
is toch een mooie opsteker voor de wetenschap
en verder niks om ons zorgen over te maken.
Tot de volgende keer.
Maar leest u dit ook in de gebruiksaanwijzing nog eens na?
Doe.
Doe.
Doe.
