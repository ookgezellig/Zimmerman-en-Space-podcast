Op een dinsdagochtend bij de tandarts.
Ik vertrouw het toch niet helemaal, nee.
We gaan even een fotootje maken.
Even goed bijten.
Ach, die heerlijke bezoekjes aan de tandarts.
En dan dat moment dat de Ivoordokter en haar assistentenruimte verlaten
en u daar moederziel alleen achterblijft voor het röntgenbombardement.
Elektromagnetische straling met een golflengte van 12 nanometer tot 1 picometer
noemen we röntgenstraling.
Röntgenstraling heeft een hogere frequentie en dus kleinere golflengte dan ultraviolette straling.
Nog sneller fluctuerende fotonen noemen we gamma-straling.
Nou, blij om dat te horen.
Het ding waar we het vandaag over gaan hebben heet ULX,
ULX, wat staat voor Ultraluminous X-Ray Source.
Een extreem heldere röntgenbron.
Waar de tandarts een röntgentoestel gebruikt om kunstmatig röntgenstraling te produceren,
zien we in het heelal ook veel natuurlijke röntgenbronnen.
Zo'n ULX is een beetje een raadselachtig verschijnsel.
Om dat te begrijpen gaan we iets meer dan een eeuw terug in de tijd.
In die tijd leefde de astronoom Arthur Eddington,
die de astronomie van die tijd grote stappen vooruit hielp.
Zo rond 1920 was nog helemaal niet bekend hoe sterren van binnen functioneren.
Eddington suggereerde dat kernfusie een mogelijke motor was voor sterren.
Iets wat jaren later bevestigd werd.
Eddington was ook aanhanger van de relativiteitstheorie van Einstein
en wist deze nieuwe natuurkunde uit te leggen aan een groter publiek in zijn boek
Mathematical Theory of Relativity.
Ook het concept van de pijl van de tijd,
waar we moeten erkennen dat de tijd altijd één kant op beweegt,
komt van Eddington.
Maar in de context van de aflevering van vandaag,
keren we nog even terug naar de werking van sterren.
Eddington zag geheel juist dat in sterren een balans bestaat
tussen de zwaartekracht die naar het centrum van massa wijst
en de stralingsdruk die juist de andere kant op wijst.
Als de inwaartse zwaartekracht de uitwaartse stralingsdruk overwint,
implodeert een ster tot bijvoorbeeld een neutronenster.
Maar als de uitwaartse stralingsdruk zo hoog wordt
dat deze de inwaartse zwaartekracht overwint,
wordt materie van de ster weggeblazen in een gebeurtenis
die meer weg heeft van een explosie.
Het maximum aan mogelijke uitwaartse stralingsdruk
staat bekend als de Eddington-limiet
en verklaart waarom we geen sterren zien
vanaf een bepaalde maximale helderheid.
Tot er dus iets opduikt als de voornomde ULX.
Dit is geen sterexplosie of supernova,
maar een object wat blijft stralen.
En dan wel zo'n honderd keer zo helder
als mogelijk zou kunnen zijn volgens Eddington's limiet.
Dan hebben we het over een slordige 10 miljoen keer
de energie die de zon gemiddeld uitstraalt.
Met het oog op de huidige energiecrisis
ergens wel zonde dat al die energie de ruimte in geslingerd wordt
in de vorm van röntgenstraling, nietwaar?
Dwaai je niet een beetje af van het onderwerp?
Ja, ja, sorry.
Ik begon al in slaap te vallen.
Het instrument waarmee deze waarneming werd gedaan
is de NuSTAR ruimtetelescoop van NASA.
Deze röntgentelescoop werd al op 13 juni 2012 gelanceerd
en functioneert nog altijd prima.
NuSTAR staat overigens voor
Nuclear Spectroscopic Telescope Array.
Dit ruimtevaartuig werd met name ontwikkeld
om te kunnen scherpstellen op hoogenergetische bronnen in ons helal.
Dan hebben we het met name over röntgenstraling van bronnen
zoals zwarte gaten, quasars en neutronensterren.
En dus ook ULX-objecten.
Het is wel aardig om een keer op een verloren moment
een afbeelding op te zoeken van het NuSTAR ruimtevaartuig.
Het ziet er namelijk nogal atypisch uit
met een uitklapbare mast van 10 meter lengte.
In die mast zit de optiek waarmee scherp gesteld kan worden
op de röntgenstraling.
Om kosten te besparen werd de mast in ingeklapte staat gelanceerd.
En eenmaal uitgevouwen in de ruimte werden lasers gebruikt
om onscherpte bij foto's tegen te gaan
als gevolg van eventuele bewegingen in die mast.
Het object waar we het vandaag over hebben heet M82X2
en we vinden het vanuit ons gezien in het sterrenbeeld Ursa Major,
de grote beer.
Maar waar de grote beersterren relatief dicht bij ons staan
en onderdeel uitmaken van onze eigen melkweg,
vinden we onze ULX of Ultraluminous X-ray Source
12 miljoen lichtjaar verderop in een spiraalstelsel met de naam M82.
Met een redelijke amateur-telescoop is M82 trouwens wel te zien
vanuit onze Belgische of Nederlandse achtertuinen
tijdens een heldere nacht die niet overspoeld wordt
door maanlicht of straatlantaarns.
Op 21 januari 2014 werd in dit sterrenstelsel
bij toeval de supernova SN 2014j ontdekt
door astronomie-docent Steve Fossi
die aan zijn studenten uitlegde hoe zij konden werken
met de 14-inch-telescoop van de Londense Universiteit.
Bij verder onderzoek aan die supernova
vonden astronomen M82X2 als bijvangst in hun waarnemingen.
M82X2 is de helderste pulsar ooit ontdekt.
We weten inmiddels dat deze pulsar een binair systeem is
waarbij de eigenlijke pulsar elke 1,37 seconden
een rondje om haar as draait
en in 2,5 dagen om een donkere begeleider draait.
U kunt nu misschien denken, wat doet dat er nou toe?
Maar dat wordt zo duidelijk.
Misschien is het ook wel aardig om nog even stil te staan
bij wat dit nou voor een object is.
Een röntgenpulsar nemen wij van grote afstand waar
als een in de tijd pulserende röntgenbron.
Dit is het restant van een overleden ster
die niet genoeg massa had om een zwart gat te worden
maar wel genoeg massa om te imploderen tot een neutronenster.
Deze neutronenster draait om een begeleider
en slurpt daarbij door de intense zwaartekracht materie weg
die, net als bij een zwart gat,
in een accretieschijf rond de neutronenster terechtkomt
en vanuit daar richting het oppervlak van de neutronenster beweegt.
Behalve die belachelijke zwaartekracht
die ons als een pannenkoek om de neutronenster zou uitsmeren
als we erop probeerden rond te lopen
heeft de neutronenster ook een extreem sterk magneetveld.
Dit magneetveld weet de verwrongen materie
die van de andere ster wordt geroofd
in een noord- en zuidpool van de neutronenster te kanaliseren.
Hierdoor ontstaan dan twee plekken op de neutronenster
waar extra veel röntgenstraling wordt uitgezonden.
Door het elke 1,37 seconden ronddraaien
komen die polen vanuit ons gezien steeds in beeld
en draai je er dan weer uit.
Dit is het pulseren dat wij kunnen waarnemen.
Aangezien dat gewoon een waarde is die in de tijd fluctueert
kunnen we die ook omzetten in geluid.
U zou het kunnen vergelijken met een vuurtoren
die u in de verte waarneemt als u over het strand loopt.
Ook met deze pulsar is het zo
dat onze toevallige oriëntatie ten opzichte van de röntgenhotspots
maakt dat we een en ander zo waarnemen als we doen.
Voor buitenaardse wezens die elders in het heelal naar deze pulsar kijken
zou het kunnen zijn dat ze helemaal niets zien.
Zoals een meeuw die precies bovenop een vuurtoren zit
en geen idee heeft dat er sprake is van een ronddraaiend licht.
Dat is wat mij betreft wel een mooi aspect van de sterrenkunde.
Veel van wat ontdekt wordt is wat er op een gegeven moment
toevallig vanuit ons zichtbaar is.
Allerlei exoplaneten zullen we misschien nooit ontdekken bijvoorbeeld
omdat ze vanuit ons gezien nooit voor hun zon langs bewegen.
Maar ik dwaal zoals wel vaker weer af.
In 2014 was de heldere ULX met de naam M82X2 dus al in beeld.
Maar het was niet duidelijk waarom deze pulsar zoveel straling kon uitstralen
zonder uit elkaar te worden geblazen.
Dit was een overtreding van Eddingtons duidelijk gestelde limiet.
In oktober vorig jaar verscheen hierover een artikel in de Astrophysical Journal
met de titel
Orbital Decay in M82X2
Orbital Decay wil zeggen dat er verval kan worden waargenomen
in de omloopbaan van M82X2 rond haar donkere begeleider.
Ook bij onze aarde is soms sprake van Orbital Decay
wanneer een satelliet na jaren van trouwendienst
toch steeds dichter bij de aarde rondjes draait
om uiteindelijk op te fikken in de aardatmosfeer.
Iets dergelijks wordt dus ook waargenomen
bij onze röntgenpulser M82X2.
Om te verklaren waarom dit geval zoveel straling uitzend
moet eerst worden vastgesteld wat er eigenlijk waargenomen wordt.
Ja, dat is logisch.
Astronomen denken aan twee plausibele scenario's, twee hypotheses dus.
Allereerst kan het zijn dat er sprake is van lenswerking of gezichtsbedrog.
Door allerlei natuurkundige verschijnselen kan het zo zijn
dat de röntgenstraling die wij waarnemen sterker gebundeld wordt
dan deze in werkelijkheid per oppervlakteeenheid wordt uitgezonden.
Als u op een zomerse dag uw hand door de zon laat opwarmen
voelt u hooguit een aangename warmte.
Maar met een loep valt het zonlicht te bundelen
tot iets waar u een blaar van zou kunnen krijgen.
Geometrische bundeling van het röntgenlicht dus.
En ten tweede kan het zijn dat er daadwerkelijk zoveel röntgenstraling
uitgezonden wordt door de in de pulser vallende materie
maar moet er ook heel veel materie van de donkere ster
naar de pulser worden getransporteerd.
De mass transfer rate noemen de auteurs dit.
Deze mass transfer rate valt af te leiden uit het verval van de omloopbaan.
Tuurlijk!
En dat verval werd gemeten door acht jaar waarnemingen aan M82X2 te doen
met behulp van voornoemde New Star ruimtetelescoop.
Hiermee werd aangetoond dat het eerste scenario
geometrische bundeling niet is wat hier plaatsvindt
en dat de Eddington-limiet wel degelijk wordt overschreden.
Dan rest natuurlijk de vraag
hoe is dat mogelijk?
En daar komt het extreme magneetvat van M82X2 misschien om de hoek kijken.
In de populair wetenschappelijke artikelen over deze ontdekking
lezen we dat niet echt.
Daar moeten we doen met superlatieven zoals wat er gebeurt
als men een marshmallow op een neutronenster zou gooien.
Maar in het artikel in die Astrophysical Journal
lezen we gelukkig nog wat details die vertellen wat hier mogelijk gaande is.
Zo werd gemeten dat de frequentie van deze pulser over de jaren wat varieert
en naar een equilibrium lijkt te bewegen.
Dit noemen de auteurs het propellerregime
waarbij de pulser met een bepaalde rotatiesnelheid in staat is
materie in de accretieschijf rond de pulser weg te zwiepen
zodat deze de pulser niet bereikt.
Bovendien lezen we dat het extreem sterke magneet valt rond de pulser
in staat is een front te vormen waar materie door wordt tegengehouden.
Een extra barrière dus die zorgt dat de Eddington-limiet dan wel wordt overschreden
maar het systeem toch stabiel blijft.
En zo kan dit binaire systeem nog miljoenen jaren actief zijn.
Heb je dat wel onderzocht?
Neutronensterren hebben op zich al een lange levensverwachting.
Volgens een webpagina van de Case Western Reserve University in Cleveland, Ohio
zo'n 10 tot de zevende jaar.
Natuurlijk zit er wel een eind aan het leeg slurpen van de donkere begeleider
maar dat betekent niet per se het einde van M82X2.
En bovendien duurt dat proces ook nog wel even.
Oké, pak de rekenmachine er maar bij.
Precies.
Volgens het artikel in de Astrophysical Journal is de donormassa,
dat is die donkere begeleider, ongeveer 8 miljoen keer die van onze zon.
En de massaverplaatsing, de transferrate, gebeurt met min 4.7 maal 10 tot de min 6 miljoen keer
de massa van onze zon per jaar.
Die min geeft alleen de richting aan, dus we kunnen de absolute waarde nemen voor onze deling.
Dan komen we uit op nog 1.7 maal 10 tot de 12e jaar aan donormassa voor M82X2.
Dat is alleen in het naïeve geval dat er precies een lineaire verplaatsing van massa plaatsvindt.
Maar linksom of rechtsom is dat toch rustig een biljoen jaar aan materie.
Het zegt mij maar weer hoe groot en ontzagwekkend dit heelal is.
Hoe er ook steeds weer mysterieuze objecten waargenomen worden,
die in eerste instantie een natuurkundig enigma blijken te zijn,
en dan toch langs onvoorstelbaar grote parameters blijken te kloppen.
Dat moet natuurlijk ook wel, anders zouden we niet waarnemen wat we waarnemen.
Maar het maakt ons gekonkel op deze planeet kleiner dan klein voor het geestesoog.
Tot de volgende keer en luister vooral ook naar de sterrenstofpodcast van Anko van Hal,
of was het alleen al omdat ik binnenkort aan mag schuiven in de jubileum aflevering.
En toen kwam er een varkentje met een lange snuit en die blies het verhaaltje uit.
