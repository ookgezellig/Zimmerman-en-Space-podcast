Bij het inspreken van deze aflevering staat hier op tafel een glas water gewoon uit de kraan.
We staan er gelukkig niet altijd bij stil, maar dat water is een voorwaarde voor ons bestaan.
En met ons alle levende wezens op aarde.
We kunnen wel ons hoofd breken op uitzonderingen, maar dan zullen we ontdekken dat water toch altijd weer een of andere rol speelt.
De kangaroo rat kan verbijsterend genoeg een leven lang niks drinken.
Maar we vinden heus wel water in het lijfje van zo'n beest.
De kangaroo rat is extreem goed aangepast aan een droog klimaat, maar water speelt wel degelijk een rol bij het metabolisme van het dier.
Als de kangaroo rat de kans krijgt, zal zij wel degelijk water drinken en anders onttrekt ze het aan het voedsel.
Oké, dan nemen we een levend wezen zonder metabolisme.
Een virus bijvoorbeeld.
Een virus heeft inderdaad geen metabolisme, maar leeft het eigenlijk wel?
Hens, ik twijfel hieraan.
Het is een parasitair stuk genetische code.
En als parasiet heeft het een levende cel nodig om zich te vermenigvuldigen.
Een cel met, u raadt het al, water.
Ook zal een droog virus dat door de lucht dwarrelt snel beschadigd raken, want het is in feite vooral een complex bouwsel van moleculen dat gevoelig is voor ultraviolette straling en ook voor mechanische beschadiging.
Een virus doet het vooral goed als het in kleine waterdruppeltjes uitgehoest wordt.
Want dan blijft het beter beschermd tegen onheil.
En planten zoals de aloe vera of de lavendel kunnen het superlang uithouden in droogte, maar zijn ook weer aangepast aan een droog klimaat.
Op den duur is ook bij deze planten water nodig om te kunnen overleven.
Onze planeet aarde is bijzonder omdat er zoveel water op te vinden is.
Volgens NASA is 71% van het aardoppervlak water.
96,5% ervan is zoutwater.
Maar waar komt dat water vandaan?
Eerder deze maand verscheen hierover een artikel met de titel
In de wetenschappelijke pers waarop ik werd geattendeerd door een luisteraar van deze podcast.
Hoofdauteurs van het artikel zijn astronomen John Tobin en Merel van het Hof.
En de beroemde Leidse astronoom Evine van Dishoek was ook betrokken bij de interpretatie van de waarnemingen in dit onderzoek.
Het artikel beschrijft een belangrijke ontdekking met betrekking tot de oorsprong van ons water.
Maar laten we eerst samen de titel goed proberen te begrijpen.
Letterlijk vertaald
Een protoster is het voorstadium van een ster.
Ook onze zon was ooit een protoster, maar daaromheen een planeetvormende schijf van gas en stof.
Spoelen we dan wat verder in de tijd, dan is de protoster een ster geworden.

Isotopen zijn atomen van hetzelfde element, maar met een verschillend aantal neutronen.
Gewone waterstof, ook wel protium genoemd, heeft één proton en één elektron en nul neutronen.
Zero
Deuterium daarentegen heeft naast één proton en één elektron ook één neutron.
Daarmee is het nog steeds waterstof, maar iets zwaarder.
Voegen we nog een neutron toe aan de kern van waterstof, dan heet het tritium.
Ook dit is een isotoop van waterstof, alleen vervalt deze weer vrij snel.
Adios.
Tritium is daarom ook niet stabiel.
Duuterium met één extra neutron in vergelijking met gewone waterstof, duiden we ook wel aan met 2H of gewoon een letter D.
Dat is goed.
Omdat duuterium een isotoop van waterstof is, kunnen we het aantreffen in moleculen waar we anders gewone waterstof aantreffen.
Zoals water bijvoorbeeld.
Oh ja, inderdaad.
In plaats van H2O zouden we dat water ook D2O kunnen noemen.
In de volksmond heet dat ook al zwaar water.
En inderdaad zijn deze moleculen dus ook letterlijk iets zwaarder dan huistuin- en keukenwatermoleculen.
Duuterium komt op aarde niet zoveel voor.
Slechts zo'n 0,016% van alle waterstof op aarde is duuterium.
En nu zijn we bij de essentie van het artikel aangekomen.
Want die verhouding tussen duuterium en protium is als het ware een vingerafdruk van dat water.
Daar wordt al langer onderzoek naar gedaan.
Bijvoorbeeld in ons eigen zonnestelsel.
Zo werd al in 2010 met de Herschel satelliet gekeken naar de duuterium-protium verhouding bij diverse waterhoudende objecten in ons zonnestelsel.
Deze werden vergeleken met de verhouding op aarde die in zee 1,56x10-4 is, ook al de Vienna Standard Mean Ocean Water of VSMOW genoemd.
Voor die metingen was de Herschel satelliet uiteraard nog niet nodig.
Wat we ook nog op aarde kunnen doen is kijken naar meteorieten die hier terecht zijn gekomen.
Zo'n 86% van alle meteorieten die zijn gevonden op aarde zijn zogenaamde chondrieten, waarvan gedacht wordt dat ze stammen uit de begindagen van ons zonnestelsel.
Nu ligt het voor de hand te denken dat we in zo'n meteoriet geen water gaan aantreffen, maar dat is niet helemaal correct.
In de begindagen van ons zonnestelsel, toen uit het stof van de nevel rond die zon grotere brokstukken ontstonden, was er ook waterijs aanwezig in en vooral rondom die stofdeeltjes.
Dit waterijs kon reageren met de silikaten in het stof, waardoor in chondrieten kleimineralen kunnen worden aangetroffen.
En de waterstofatomen van dat pre-solaire water zien we dus weer terug in verbindingen in meteorieten.
En dan kan wederom gekeken worden naar de verhouding tussen deuterium en protium.
Bijzonder interessant is dan dat de gemeten verhouding verrassend sterk overeenkomt met die Vienna Standard Mean Ocean Water.
Met andere woorden, het meeste aardse water heeft dezelfde deuteriumvingerafdruk als protoplanetair materiaal.
Daarmee zouden we de hypothese kunnen opstellen dat het aardse water afkomstig is van het oerwaterijs in het interstellaire medium,
en dat veel water, zoals wij dat gebruiken om te douchen of op te drinken, ouder is dan de aarde zelf.
Het zou dan aardig zijn om meer bewijs voor de juistheid van die hypothese te vinden,
door waar te nemen dat vergelijkbaar waterijs bestaat in plaatsen in het heelal,
waar op dit moment zonnestelsels ontstaan.
Voordat we het daarover gaan hebben, eerst nog wat bevindingen die met de Herschel-satelliet werden gedaan.
In de atmosfeer van planeten Jupiter, Saturnus, Uranus en Neptunus, de gasreuzen van ons zonnestelsel,
werd een iets lagere verhouding deuterium-staat tot protium gemeten.
En juist het water op Saturnusmaan Enceladus lijkt weer verrassend veel op dat op aarde.
Nog dichter bij ons aardse water kwam de gemeten verhouding deuterium-protium bij komeet 103P Hartley-2.
Dit sterkt het vermoeden dat aardswater mogelijk door komeetbotsingen op onze planeet terecht is gekomen.
Als u hier nog meer over te weten wilt komen...
Ja, graag.
...in 2019 verscheen een artikel met de titel...
Terrestrial deuterium to hydrogen ratio in water in hyperactive comets.
Een link vindt u in de show notes van deze aflevering.
Hierin kunt u lezen dat recenter bij de komeet 46P Wirtanen hetzelfde werd waargenomen,
en dat er mogelijk een verband bestaat tussen hoe actief kometen zijn...
en in hoeverre de verhouding deuterium-protium in de buurt komt bij die van onze oceanen.
Het is ook interessant dat er dus processen bestaan bij planeetvorming...
waarbij die verhouding deuterium-protium iets kleiner wordt.
Maar dat is misschien niet voor een toekomstige aflevering.
Ja, schiet nou maar op.
Al dit geleuter was slechts een inleiding voor het recente artikel van Tobin en van het Hof...
wat ik in het begin al noemde.
Deuterium-enriched water-ties planetvorming disks to comets and protostars.
De grote uitdaging aan onderzoek naar de verhouding tussen duterium en protium bij planeetvormende stelsels...
is dat deze dusdanig ver van de aarde staan dat we het moeten doen met metingen in het elektromagnetisch spectrum.
Want we kunnen er geen ruimteschip naartoe sturen om wat waterijs op te halen.
Nou beschikken we tegenwoordig over fantastische radiotelescopen...
maar dan moet er wel iets gemeten kunnen worden.
Een ijskristal in een protoplanetaire wolk zendt op zich geen radiostraling uit.
Maar bij sublimatie van waterijs, waarbij de ijskristallen rechtstreeks overgaan in waterdamp...
wordt wel radiostraling uitgezonden.
En in het spectrum van die radiostraling kan onderscheid gemaakt worden tussen deuterium en protium.
Maar helaas gebeurt dat sublimeren van water doorgaans zo dicht bij de ster in wording...
dat een en ander overstraald wordt door de ster en tegengehouden wordt door die stofwolk.
Die afstand van het sublimatiepunt tot een ster noemen we ook wel de sneeuwlijn of...
Water-snewlijn radius.
Om een beeld te geven, in een gemiddeld proto-zonnestelsel...
vinden we die sneeuwlijn binnen tien astronomische eenheden.
En een astronomische eenheid is de afstand van de aarde tot de zon.
Ongeveer 150 miljoen kilometer.
Interessant.
Binnen ons zonnestelsel bevinden de planeten tot en met Saturnus zich binnen tien astronomische eenheden.
Ook heel interessant.
Maar goed, onze zon is al helemaal af.
En de planeet in ons zonnestelsel zijn reeds gevormd.
In een proto-zonnestelsel is dit alles nog een grote gas- en stofwolk...
waar we dus lastig doorheen kunnen kijken.
Nou, ik zie het niet.
Hoe prettig was het dan dat bij het zonnestelsel in wording V883 Orionis...
de uitzondering op de regel werd aangetroffen.
V883 Orionis is een proto-ster, een ster in wording...
die we in het sterrenbeeld Orion vinden en zo'n 1305 lichtjaar van de aarde staat.
Hier bevindt de watersneeuwlijn zich veel verder van de proto-ster af...
op een afstand tot wel 160 astronomische eenheden.
En daardoor was het goed mogelijk met de ALMA-radiotelescoop op aarde...
te kijken naar de radiostraling van het sublimerende ijs...
en metingen te doen naar de verhouding tussen deuterium en protium.
Dit ligt met name aan het feit dat de stofwolk van V883 Orionis...
wat warmer is dan gemiddeld...
waardoor het ijs op een grotere afstand kan sublimeren.
En als u het tot hier heeft uitgehouden...
dan zult u wel op uw vingers kunnen natellen...
dat de gevonden verhouding van waterstof-isotopen...
dicht in de buurt komt van het water in ons eigen zonnestelsel.
Hoezo verbaast mij dat niet, Hens?
We kunnen ons dan natuurlijk ook nog afvragen...
waar de waterkristallen in zo'n protoplanetaire wolk zijn ontstaan.
Het is al bekend dat in het heelal grote stof- en gaswolken voorkomen...
waar waterijsafzetting op plaats kan vinden.
U zal een deel van u hier nog geen genoegen meenemen...
want hoezo bungelen er watermoleculen in het lege heelal?
Zoals u wellicht weet is water een verbinding van waterstof en zuurstof.
Waterstof is met één proton in de kern...
het eenvoudigste atoom dat wij kennen...
en bestaat al sinds de oerknal.
En zuurstof met acht protonen in de kern...
is nog steeds een relatief eenvoudig atoom...
wat bijvoorbeeld kan ontstaan in een stervende ster.
Nu hoeven die atomen elkaar alleen nog te vinden...
en dan kan water ontstaan.
Dat kan bijvoorbeeld door dat los rondvliegende protonen...
in het heelal tegen stofdeeltjes aanknallen...
en een relatie beginnen met een beschikbaar zuurstofatoom.
Dat klinkt misschien nog steeds heel wonderlijk en esoterisch...
maar dan kunt u misschien begrijpen dat de natuur in dit heelal...
voorkeur heeft voor verbindingen die eenvoudig ontstaan en stabiel zijn.
De natuurwetten in dit heelal zijn zo dat watermoleculen...
eenvoudiger ontstaan dan andere moleculen.
Het is goed denkbaar dat er buiten onze beleving en tijd een ander heelal bestaat...
waar andere natuurwetten gelden en andere verbindingen prevaleren.
Maar goed, voor nu even terug naar onze stofwolken in de interstellaire ruimte.
Zo'n stofwolk is van zichzelf nog geen stervormende regio in het heelal.
Pas als er wat beweging in komt, bijvoorbeeld door een schokgolf door de ruimtetijd...
dan gaan stofdeeltjes elkaar vinden in een zwaartekrachtdans...
die dan uiteindelijk tot een zonnestalse kan leiden.
Het bijzondere aan de ontdekking bij V883 Orionis...
is dat het hele proces van interstellaire stofjes met een ijslaagje...
tot een duik in het zwembad nu in kaart is gebracht.
En daarmee is het water in dit inmiddels bijna half lege glas bij mij op tafel...
goed mogelijk miljarden jaren ouder dan onze aarde zelf.
Dat kan je je toch niet voorstellen?
En ook belangrijk voor onze zoektocht naar buitenaards leven.
Als dit is hoe de meeste sterren en planeten ontstaan...
dan is er misschien veel meer water bij exoplaneten te vinden dan we dachten.
Tot de volgende keer!
