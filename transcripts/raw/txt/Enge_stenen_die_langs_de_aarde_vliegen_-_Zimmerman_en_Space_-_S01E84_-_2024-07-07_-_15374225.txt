U luistert naar Zimmerman & Space.
Van tijd tot tijd raast het onheil onze planeet voorbij...
in de vorm van veel te grote brokken steen.
Zo ook vorige maand.
Misschien heeft u het zelfs wel in uw favoriete nieuwsbron gelezen.
Laten we vandaag iets dieper ingaan op de feiten...
en ons niet te veel laten leiden door sensatie.
Die zucht naar sensatie zit in een klein hoekje.
Kijk maar naar de subkop in het NASA-artikel hierover.
We lezen...
Het eerste sensatiewoord is busy.
Ze hadden het er maar druk mee.
Waarmee?
Met het registreren van hoe onze aarde net aan onheil wist te ontkomen.
En het tweede sensatiewoord is safely.
Of misschien moeten we het een lullabywoord noemen.
Een ga maar weer gerust slapen of voetbal kijken of zoutjes eten woord.
Niets aan de hand.
De show is voorbij.
Er was geen gevaar voor de volksgezondheid.
Het artikel in kwestie is van NASA en heeft als hoofdtitel...
NASA's planetary radar tracks...
Two large asteroid close approaches.
Een link vindt u inderdaad in het bijschrift van deze aflevering.
CNN had het artikel ook met de titel...
New images reveal an asteroid that just whizzed by Earth has an unexpected companion.
Dat is een aardige wending, die companion.
Deze is een aardige wending.
Daar zullen we het ook over hebben.
Maar laten we beginnen met de feiten.
Zoals u ongetwijfeld weet...
zwerven er allerhande rotsblokken door ons zonnestelsel.
Dit zijn overblijfselen uit de begindagen van ons zonnestelsel...
of resten van kometen of stukken steen die bij botsingen zijn losgevrikt...
en vervolgens een eigen baan rond de zon zijn gaan beschrijven.
Die baan door ons zonnestelsel is gelijk de grootste reden tot zorgen...
want niet alles draait in een duidelijke cirkel of ellips in haar eigen baan.
In theorie kan zo'n stuk steen onze baan rond de zon kruisen...
en zelfs op aarde terechtkomen.
Hoe groot de schade dan is, is een functie van de grootte van zo'n rotsblok...
en ook de snelheid en hoek waarmee zo'n steen onze aarde dan zou raken.
En dan is natuurlijk ook de plek waar de aarde eventueel zou worden getroffen van belang...
want een steen in de Atlantische Oceaan...
inderdaad, is hooguit vervelend voor wat vissen, vogels en plankton...
maar minder desastreus dan wanneer deze midden in Berlijn of Parijs neer zou komen.
Om in de gaten te houden hoe onze kaarten voor wat betreft de toekomst liggen...
heeft NASA in 2016 het Planetary Defense Coordination Office of PDCO in het leven geroepen.
Van de hand van dit PDCO verscheen in 2023 een rapport met de titel...
NASA Planetary Defense Strategy and Action Plan.
U kunt het gratis downloaden en als luchtige vakantielectuur meenemen...
op uw iPad of Kindle of wat u heeft.
Hierin lezen we dat NASA onderscheid maakt tussen Near Earth Objects of NEO's...
en potentieel gevaarlijke objecten.
De NEO's zijn stenen of objecten die een dusdanige baan rond de zon draaien...
dat ze tussen de zon en 1,3 keer onze afstand tot de zon komen.
Dat maakt dergelijke hemellichamen nog niet gelijk gevaarlijk.
Oh, gelukkig!
De potentieel gevaarlijke objecten...
A. hebben een doorsnede van 140 meter of meer...
en B. komen op een afstand van 7,5 miljoen kilometer of minder van onze aarde terecht.
NASA zegt dat er ongeveer 1000 NEO's van meer dan een kilometer doorsnede bestaan...
en dat zo'n 95% ervan in kaart is gebracht.
Er bestaan rond de 25.000 objecten van meer dan 140 meter doorsnede...
en minder dan de helft van deze objecten is bekend.
Oh, dat is niet best.
Zo'n rotsblok van 140 meter kan een krater tussen de 1 en 2 kilometer slaan...
en grote gevolgen hebben voor mensen en dieren die daar wonen.
Rotsblokken van een kilometer doorsnede of meer...
zouden kunnen leiden tot het einde van de menselijke civilisatie.
Dat hoeft nou ook weer niet.
NASA denkt dat daar ongeveer 900 van bestaan in ons zonnestelsel...
en 95% ervan is in kaart gebracht.
Oh, dat is niet best.
De ellende zit er maar in dat dit maar getallen en schattingen zijn.
Er zal maar net een steen aan de aandacht zijn ontsnapt...
of met een extreem elliptische baan en een rotvaart richting onze planeet bewegen.
Wat dan?
Ja, daar hebben we het wel eens eerder over gehad in deze podcast.
Weet je dat wel zeker?
Het zegt ons misschien vooral dat we nu, vandaag...
uit het leven moeten halen wat erin zit.
Dank u, dank u.
Dat gezegd hebben, keren we weer terug naar het nieuws van vorige maand, juni 2024.
Het betreft twee asteroïden die allebei redelijk dicht bij onze aarde langskwamen.
De eerste kwam op 27 juni 2024...
op een afstand van 6,6 miljoen kilometer langs de aarde.
Deze asteroïde heeft de naam 2011 UL21...
en was inderdaad al in 2011 ontdekt door middel van de Catalina Sky Survey.
2011 UL21 is zo'n anderhalve kilometer in doorsnede.
Maar 6,6 miljoen kilometer afstand is veilig ver weg van onze aardse beslommeringen.
Wel was dit de eerste keer sinds de ontdekking dat 2011 UL21 zo dichtbij kwam.
Reden genoeg voor NASA om de enorme radarantenne van Goldstone op het object te richten...
en wat meer details te verkrijgen over deze bezoeker.
En wat bleek?
Nou, Hens?
Rond 2011 UL21 cirkelt ook nog een kleine maan.
Nou ja, zeg.
Deze vergezelt 2011 UL21...
en draait op een afstand van zo'n 3 kilometer rondjes om de asteroïde.
Die Goldstone radar is een 70 meter brede radioantenne...
die ook wel bekend staat als Deep Space Station 14.
Bij radarsignalen is het zaak een frequentie te kiezen...
die de details oplevert die gewenst zijn.
Oh shit, Sherlock.
Een radarsignaal met een lagere frequentie penetreert dieper de ruimte in...
en wordt minder gehinderd door bijvoorbeeld de aardse atmosfeer.
Maar een radarsignaal met een hogere frequentie...
en dus een kleinere golflengte levert weer meer details op.
Militaire luchtbewaking maakt bijvoorbeeld voornamelijk gebruik van radars...
met een frequentie tussen de 30 en 300 megahertz.
De zogenaamde C-band tussen de 4 en 8 gigahertz...
wordt gebruikt voor meteorologische waarnemingen...
zodat we weten dat het deze zomer continu regent bijvoorbeeld.
Tussen de 8 en 12 gigahertz noemen we het de X-band.
Dit zijn meer de industriële radars.
U kunt zelf voor drie tientjes een X-bandradar aanschaffen...
en aansluiten op bijvoorbeeld een Arduino Uno.
Nou, interessant.
Ik heb zelfs een apparaatje en heb er wel eens plezier van gehad.
Het kan huisdieren of indringers detecteren.
Deze X-band sensor die ik heb is van het merk Parallax...
en werkt op een frequentie van 10.525 gigahertz.
Nou, blij om dat te horen.
Er was ook nog een tweede asteroide die ons met een bezoek kwam vereren.
Dit gebeurde op 29 juni 2024.
Deze asteroide heet 2024 MK...
en was nog maar net ontdekt op 16 juni van dit jaar.
2024 MK is met 150 meter diameter nog steeds goed voor een hoop gedoe...
als zo'n asteroide het aardoppervlak zou raken in een dichtbevolkt gebied.
Ook interessant is dat 2024 MK een stuk dichterbij kwam dan 2011 UL21.
2024 MK kwam namelijk op een afstand van 295.000 kilometer langs de aarde scheren.
Dat is nog altijd een stuk dichterbij dan onze maan, om maar eens wat te noemen.
Ook 2024 MK werd met de Goldstone DSS-14 radar in kaart gebracht.
Door de radarbeelden met een andere radarschotel, genaamd DSS-13, op te vangen...
kon nog meer detail worden waargenomen.
Dit noemt men een bistatische radar.
Op de radarbeelden was te zien dat 2024 MK rondjes om haar as draait...
en beschikt over duidelijke vlaktes.
Bekend was al dat 2024 MK in 3,3 jaar eenmaal rond de zon draait.
Maar door de passage op 29 juni van dit jaar...
werd die baan met zo'n 24 dagen ingekort...
rekende astronomen van NASA's Jet Propulsion Lab uit.
Betekent dit dat we elke 3,3 jaar met angst en beven naar boven moeten kijken...
en ons testament moeten bijwerken?
Neemt u papier en potlood erbij?
Nou, dat valt mee.
Het is steeds maar de vraag of de aarde en 2024 MK dicht genoeg bij elkaar komen...
om van een potentieel gevaar te kunnen spreken.
Wij draaien natuurlijk ook in een jaar rond de zon...
Dus de kans is groot dat asteroïden en aarde elkaar bij een volgende ontmoeting totaal mislopen.
Oh ja, inderdaad.
Maar het zegt ons natuurlijk wel dat het nuttig is om te blijven speuren naar grote asteroïden.
Ik heb voor deze aflevering zelf nog een kleine sonificatie gemaakt van 2024 MK.
Omdat deze asteroïden door de ruimte tuimelt...
verschilt de hoeveelheid gereflecteerd licht...
of in dit geval radarstraling, over de tijd.
Ik heb die hoeveelheid licht gekoppeld aan de frequentie van een toon.
Wat u nu hoort is ernstig versneld in de tijd...
en geeft mij eens inziens aardig weer dat het een ronddraaiend stuk steen is.
Als u zelf met sonificaties wilt spelen, weet dan dat dit kinderlijk eenvoudig is.
Ik heb met de programmeurte Almax MSP...
de gemiddelde lichtwaarde van het filmpje van NASA omgezet in een frequentie.
Een andere optie is om in de virtuele synthesizer VCV-REC gebruik te maken...
van de data sonification module van Loud Numbers.
Zowel VCV-REC als deze module kunt u gratis gebruiken.
Als u een mooie sonificatie maakt van de benzineprijzen...
of de hoeveelheid beledigingen in de Tweede Kamer of iets dergelijks...
hoor ik het uiteraard graag.
Er is overigens nog een waakhond die ons moet behoeden voor ellende...
en waarvan het interessant is in ieder geval weet te hebben.
Deze heet ATLAS, wat staat voor...
Asteroid Terrestrial Impact Last Alert System.
Als u nu denkt, wat hebben die astronomen toch altijd mooie afkortingen?
Nou, dat is geen toeval.
Het is cultuur onder astronomen om gebruik te maken van wat we een backroniem noemen.
Mag het in het Nederlands?
Dan verzint men eerst de afkorting en daarna pas worden de letters ingevuld.
Dat is leuk.
In die zin is een backroniem een...
Maar goed, dat even terzijde.
ATLAS is een initiatief van de Universiteit van Hawaii...
en wordt deels gefinancierd door NASA.
ATLAS bestaat uit twee telescopen op Hawaii...
eentje in Chili en eentje in Zuid-Afrika.
Met behulp van deze vier telescopen...
wordt de sterrenhemel een paar keer per nacht afgespeurd op bewegende objecten.
Bij ATLAS denken ze een asteroide van 100 meter of meer doorsneden...
een paar weken van tevoren te kunnen detecteren.
Dat is dus exact wat gebeurde met Asteroide 2024-MK.
Wat er precies gaat gebeuren als zo'n memo over een nieuw object vergezeld wordt...
met de mededeling dat het rotsblok in kwestie onze aarde zal gaan treffen...
dat weet niemand.
Oh, dat is niet best.
We hebben er wel eens over gespeculeerd in deze podcast.
Ik denk dat als iets dergelijks op dit moment zou voorvallen...
dat Elon Musk dan een spoedraket zou laten bouwen die de hele aarde redt.
U zou er ongetwijfeld op X over kunnen lezen.
Voor wie niet weet wat X is, dat is die verderfelijke poel van gescheld...
die ooit begon als het vrolijke, neurderige Twitter.
Tot de volgende keer.
***
