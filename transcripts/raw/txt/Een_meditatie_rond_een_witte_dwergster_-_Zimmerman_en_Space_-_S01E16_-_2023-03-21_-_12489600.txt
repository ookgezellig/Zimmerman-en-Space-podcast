Mijn naam is Dave en je luistert naar Zimmerman & Space.
Bedankt Dave.
Dat was Dave, bekend onder andere van ZEP eSport F1 Racessimulatie.
Ach, in dit raceachtige bestaan hebben we soms wat behoefte aan rust aan ons hoofd.
Vandaar dat we ons vandaag in gedachten verplaatsen naar een plek waar de ultieme rust is neergestreken
nadat de zon ter plekke was opgebrand.
Waar we heen gaan is geen fictieve plek, maar wat u er verder allemaal in uw hoofd bij verzint is natuurlijk gewoon uw zaak.
Dus sluit rustig de ogen en dan reizen we negentig lichtjaar door de ruimte
naar een vreemde plek rond de witte dwergster WDJ 2147 4035.
Deze smeulende rest van wat ooit een normale ster was is zo'n 10 miljard jaar oud.
Dat betekent dat de geboorte, het leven en de dood van dit zonnestelsel
plaats hebben gevonden ver voordat onze aarde überhaupt bestond.
Elk probleem dat u of ik ooit hadden is pas van na dat de totale rust was neergestreken in het WDJ 2147 4035 zonnestelsel.
Dat lot, dat een ster sterft als de brandstof op is, staat ons zonnestelsel ook ooit te wachten.
Maar dat probleem kunnen we gelukkig nog 5 miljard jaar voor ons uitschuiven.
Zo'n 97% van alle sterren in het voor onze bekende Hilal zal uiteindelijk evolueren tot een witte dwergster.
In een witte dwergster vindt geen waterstoffusie meer plaats.
Het zijn ook maar kleine objecten, ongeveer zo groot als onze aarde, maar veel dichter qua massa.
Feitelijk is het ook de rest van de kern van een oude ster.
Wat er nog aan straling uit zo'n witte dwergster komt, is de restwarmte van de oude ster.
Het nagloeien van iets wat ooit was.
Hier in het WDJ 2147 4035 zonnestelsel, waar wij wat rondzweven,
vinden we rond die witte dwergster de resten van wat ooit planeten waren.
Dat is wel bijzonder, want dit is dan zo'n beetje het oudste bekende planetenstelsel in onze melkweg.
Misschien was er ooit zelfs wel intelligent leven op een van deze planeten.
Wie zal het zeggen?
Als de bewoners van zo'n planeet wetenschap hadden ontwikkeld,
dan zagen ze het lot van hun ster misschien wel op tijd aankomen
en zijn ze wellicht en masse verhuisd naar een ander zonnestelsel.
Of misschien was er maar beperkt plaats in het verhuisruimteschip
en hebben alleen de haantje de voorsten,
zij met de grootste mond en de meeste macht,
en niet per se de meest aangename bewoners,
een andere planeet gevonden om opnieuw te beginnen.
Er is hier wel wat raars aan de hand.
Om dat te begrijpen verplaatsen we ons in gedachten
naar het oppervlak van een van deze planetenresten.
Kijk, vaste grond onder de voeten, dat is toch ook wel prettig.
Dit rotsblok is groot genoeg dat we erop kunnen springen
en door de geringe zwaartekracht weer naar beneden worden getrokken.
We genieten van de enorme sprongen die we kunnen maken met ons ongetrainde lichaam.
Met ons ruimtepak aan nemen we een bodemmonster.
Als we ons bodemmonster onderzoeken,
zien we dat wat we hier uit de grond hebben geboord
vooral bestaat uit lithium en kalium.
Dat zijn niet de elementen die we thuis op aarde
direct als eerste in een bodemmonster zullen aantreffen.
Op aarde bestaat slechts 2,4% van de aardekorst uit kalium
en tussen de 0,002 en 0,006% uit lithium, volgens Science Direct.
Het is een complete mysterie, zegt astronoom Abigail Elms,
die er samen met collega's over publiceerde in The Oxford Academic.
Haar artikel heeft als titel
WDJ 21474035 is een extreem koude
en met metaal verrijkte witte dwergster.
Koud betekent dan met een temperatuur van minder dan 4000 Kelvin,
maar dat is voor een ster niet veel.
Voor wie de natuurkunde te ver is weggezakt,
4000 Kelvin is gelijk aan 3726,85 graden Celsius.
Dus dat is nog steeds genoeg voor een flinke blaar.
Wat wel interessant is, is dat dit kerkhof
van wat ooit een zonnestelsel was,
onderdeel uitmaakt van de galactische schijf van onze eigen melkweg.
Dat betekent dat onze melkweg dus ook beslist
al 10 miljard jaar geleden moet hebben bestaan,
in ieder geval in een of andere vorm.
De oudste bekende ster in onze melkweg is trouwens
HE 1523-0901,
die naar schatting zelfs 13,2 miljard jaar oud is.
Maar daaromheen is nog geen planetenstelsel aangetroffen.
We weten door het werk van astronoom Amina Helmy sinds 2018
dat onze melkweg ooit is ontstaan
door het samengaan van verschillende sterrenstelsels.
Professor Dr. Helmy is overigens nu werkzaam
als docent aan het kapiteininstituut van de Rijksuniversiteit Groningen.
We staan nog steeds op deze verloren rots van lithium en kalium.
Daar in de verte hangt die vreemde koe de witte dwergster.
Het artikel hierover noemt deze witte dwergster verrijkt met metaal.
Dit is iets wat we in 25 tot 50 procent van de witte dwergsterren tegenkomen,
een metaalverontreiniging.
Dat metaal is daar terechtgekomen doordat planeten
of resten daarvan op de overleden sterkern zijn terechtgekomen,
ooit in een ver, ver verleden.
Niet alle planeten worden verwoest bij het einde van het leven van een ster.
Het is goed mogelijk dat een paar planeten dicht bij de ster
direct al werden verzwolgen toen de ster eerst een rode reus werd.
Dat is het voorstadium voordat zo'n ster een witte dwergster wordt.
Net zoals de zijnertijd onze zon de planeten Mercurius en Venus zal verzwelgen.
Maar planeten verder weg blijven rond die overleden ster cirkelen
en een deel zal uiteindelijk terechtkomen op wat er van die ster over is.
Voordat dat gebeurt kunnen de planeten uit elkaar getrokken worden
door de zwaartekracht van die witte dwergster.
Bij WDJ 21474035 is waarschijnlijk iets dergelijks gebeurd,
dus het metaal dat we aantreffen in de witte dwergster
komt misschien van een planeet waar ooit cultuur, kunst en wetenschap werden bedreven.
Wellicht had die planeet ook een vloeibare kern, net als onze aarde,
waardoor er een magneetvat omheen bestond dat de bewoners beschermde
tegen schadelijke kosmische straling.
We slenteren in ons ruimtepak nog wat over dit brokstuk.
Het is hier ongeveer net zo gezellig als het op een regenachtige dag in IJsland is.
Gewoon een hoop niks en rots tot aan de horizon.
Geen idee waarom we hier zoveel lithium en kalium in de bodem aantreffen.
Ook Abigail Elms en haar team kunnen het ons niet zeggen.
Wat het artikel ons wel leert is dat die witte dwergster ook een merkwaardig magneetveld heeft.
Dat is iets wat we niet standaard aantreffen bij witte dwergsterren.
U vraagt zich misschien af hoe we in vredesnaam een magneetveld kunnen aantonen
bij een witte dwergster die op 90 lichtjaar van ons verwijderd staat.
Dat heeft te maken met het zogenaamde Zeeman-effect,
genoemd naar de Leidse natuurkundige Pieter Zeeman.
Het Zeeman-effect is het natuurkundige verschijnsel
dat spectraallijnen van een atoom worden opgesplitst
in de aanwezigheid van een sterk magnetisch veld.
Wat in het spectrum eerst één enkel dun lijntje was,
wordt dan zichtbaar als meerdere spectraallijnen vlak naast elkaar.
Het externe magnetische veld heeft tot gevolg
dat de twee mogelijke spintoestanden van het elektron in energie gaan verschillen.
Met het externe veld meegericht of er tegenin.
Dit is trouwens één van de bewijzen voor het bestaan van kwantisatie
in de elektronenbanen rond het atoom
en daarmee één van de sterkste aanwijzingen van de juistheid van de kwantummechanica.
In de praktijk lukte dit voor het team van Abigail Elms
door naar de spectra van de witte dwergster te kijken
met behulp van de Gaia-satelliet.
De onder normale omstandigheden enkelvoudige lithiumlijn in het spectrum
was zichtbaar als drie lijnen vlak naast elkaar.
Dit is het Zeeman-effect op 90 lichtjaar van ons vandaan.
Al met al bevinden we ons wel op een rare plek
dit superoude kerkhof van wat ooit een zonnestelsel was.
Maar rustgevend is het hier wel in zekere zin.
Deze plek waar geen problemen meer bestaan
waar geen oorlogen meer zijn als die er al ooit waren
waar het bancaire systeem niet op het punt van omvallen staat
en waar water, als het hier al ooit stroomde
niet schaars is of eilanden van de kaart veegt.
Hier is alles voorbij.
Dus laat ons rustig nog wat rondlopen in dit barre landschap.
Bij gebrek aan atmosfeer zien we de meest fantastische sterrenhemel door onze helm.
Al is het lastig om er sterrenbeelden in te herkennen
zo'n 90 lichtjaar verwijderd van de vertrouwde aarde.
Dan valt onze blik op iets wat er artificieel uitziet.
Het ligt op deze verlaten plek op ons pad.
Het lijkt een beetje op een oude handdoek met een inscriptie.
Wat zou er staan?
Eat at Luigi's?
Oh nee, natuurlijk, er staat...
Dat zullen we dan maar niet doen.
Wel te rusten of gewoon tot de volgende keer.
