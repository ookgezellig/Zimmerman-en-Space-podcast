Wat zijn je plannen?
Oh, wil je weten?
Ja, als je m'n zegt.
In de vorige aflevering hadden we het over donkere energie.
Zijdelings noemde ik dat andere lid van de donkere familie.
Donkere materie.
Ik dacht toen al dat ik daar ook eens tijd aan moest besteden.
Niet wetend dat er precies nu weer wat nieuws over te vertellen valt.
I don't believe it.
Eerst maar even, wat is donkere materie toch ook weer?
Ja, dat is wel een hele interessante vraag.
De aanwezigheid van onzichtbare donkere objecten in ons helal...
werd al diverse malen in de geschiedenis geopperd.
In 1884 al suggereerde William Thompson, beter bekend als Baron Kelvin...
dat er donkere objecten zouden kunnen bestaan.
En in het begin van de vorige eeuw kwamen de Nederlandse sterrenkundige...
Jacobus Kaptein en Jan Oort tot dezelfde conclusie...
al was het toen nog niet op basis van de nauwkeurige gegevens...
die astronomen heden ten dagen tot hun beschikking hebben.
Pas in 1933 kwam de term donkere materie in gebruik...
toen astronoom Frits Zwicky concludeerde dat de sterrenstelsels die hij bestudeerde...
te snel draaiden om verklaard te kunnen worden met alleen de massa van de waargenomen sterren.
Hmm.
Een en ander werd bevestigd in de zestige jaren van de vorige eeuw...
door radioastronomische waarnemingen van astronoom Seth Shostak.
En met meer waarnemingen met preciezere meetinstrumenten...
arriveerde de astronomie bij een van de grotere raadsels van dit moment.
Donkere materie.
Donkere materie.
Behalve de snel draaiende sterrenstelsels die uit elkaar zouden vallen...
als er geen extra massa zou zijn om de sterren naar het centrum te trekken...
is ook waargenomen dat zwaartekracht lenswerking optreedt...
op grotere schaal dan zou worden verwacht met de beschikbare waargenomen massa.
Dat was een lange zin.
Dus de zoektocht is naar een bepaald soort deeltje...
dat niet zichtbaar is in het elektromagnetisch spectrum...
maar wel zwaartekrachtinvloed uitoefent.
Veel waargenomen fenomenen in ons heelal op de grote schaal...
kunnen het best verklaard worden door de aanname van donkere materie.
En wel in een verhouding van ongeveer vijf delen donkere materie...
staat tot één deel gewone materie.
Laat dat even tot u doordringen.
Het meeste in dit heelal is daarmee voor ons onzichtbaar spoel.
Zelfs in de geschiedenis van het heelal komen we niet uit...
met alleen gewone zichtbare materie.
Want we zien dat de gewone materie juist wel beïnvloed wordt...
door elektromagnetische straling...
en daarmee zou er eenvoudigweg niet genoeg tijd zijn verstreken...
om het heelal te laten ontstaan zoals we dat nu kennen.
Want in dit heelal zien we clusters van materie...
die alleen konden ontstaan als grote hoeveelheden materie...
de boel bij elkaar wisten te houden...
en het effect van straling enigszins wegbalanceerden.
Natuurlijk is het wel lastig om iets aan te nemen...
wat we niet direct kunnen waarnemen.
Het klinkt dan een beetje alsof we ons begeven...
op het bedenkelijke vlak van spoken en geesten.
Aan de andere kant zijn er allerlei deeltjes bekend...
die we ook niet de hele tijd waarnemen.
Denk maar eens aan die neutrino's die dwars door ons heen reizen...
en alleen met ingewikkelde ijs- of watermassa's...
af en toe zichtbaar gemaakt kunnen worden...
en ook dan alleen indirect.
Dus het is best mogelijk dat er nog een deeltje bestaat...
dat wij nog niet hebben kunnen aantonen met conventionele methodes...
of wat zich nog niet laat betrappen met onze aardse deeltjesversnellers.
Voordat we het over nieuw wetenschappelijk onderzoek...
met betrekking tot donkere materie zullen hebben...
eerst nog maar even wat vragen beantwoorden...
die u mogelijk zou kunnen hebben.
Daartoe trekken we steeds een denkbeeldige vraag...
uit een denkbeeldige pot...
die hier uiteraard niet voor mijn neus staat.
De eerste vraag.
Uit wat voor deeltjes zou donkere materie kunnen bestaan?
Ja, dat is een goede vraag.
We weten vooral wat donkere materie niet is.
Uit wat inmiddels is waargenomen...
kunnen we concluderen...
dat donkere materie niet bestaat...
uit zogenaamde baryonische deeltjes.
De protonen en neutronen...
waar sterren en planeten uit bestaan.
De niet-baryonische deeltjes die dan overblijven...
worden momenteel verdeeld in drie categorieën.
Heet, warm en koud.
Een beetje als een bord soep in een restaurant dus.
Hete deeltjes zijn bijvoorbeeld de neutrino's die we kennen...
en die met bijna de lichtsnelheid door het heelal scheezen.
Koude deeltjes bewegen langzaam...
en warme deeltjes zitten daar natuurlijk een beetje tussenin.
De waarnemingen aan de rotatiesnelheden van melkwegstelsels...
geven de voorkeur aan koude deeltjes.
En dan met name wordt er gekeken naar de zogenaamde WIMPs.
Weekly Interacting Massive Particles.
Om de gigantische hoeveelheid van dergelijke deeltjes te verklaren...
denken we nu dat deze in de eerste fractie van een seconde...
na de oerknal moeten zijn ontstaan.
Dergelijke WIMP-deeltjes worden geschat...
honderd keer zwaarder te zijn dan een waterstofatoom.
Maar ze zijn nog niet in de praktijk waargenomen...
anders wisten we nu waar donkere materie uit bestaat.
Er is nog een concurrerende theorie...
maar daar zullen we zo aandacht aan besteden...
als we het artikel bespreken uit de recente wetenschappelijke pers.
Dus de volgende vraag.
In die sterrenstelsels waar donkere materie zou moeten bestaan...
vinden we in het centrum stevast een superzwaar zwart gat.
Zou dat niet de reden kunnen zijn van de afwijkende rotatie?
Want van die superzware zwarte gaten...
snappen we ook nog geen snars.
Ja, dat zijn altijd leuke gedachte-experimenten.
Ik denk ook al eens zo'n aha-ontdekking te hebben gedaan...
waar het geheel der astronomie overheen heeft gekeken.
Maar dan denk ik gelukkig...
Hij heeft de klok horen luiden...
maar weet niet waar de klepel hangt.
Want ik ben niet actief werkzaam in de theoretische astronomie...
en heb het ook niet gestudeerd.
Er zijn twee redenen dat deze superzware zwarte gaten...
waarschijnlijk niet de verklaring voor donkere materie kunnen zijn.
Ten eerste is de massa van zo'n superzwaar zwart gat...
minder dan 1% van de massa van het complete sterrenstelsel.
Ja, dat valt tegen, hè?
En ten tweede is het waargenomen randverschijnsel...
niet consistent met de aanwezigheid van een zwaar centraal object.
Het ligt eigenlijk meer voor de hand dat we een halo van donkere materie aantreffen...
aan de buitenzijde van sterrenstelsels...
dan dat we een zwaar object in het midden aanwijzen...
dat verklaart wat we waarnemen.
Deze dan.
Is het niet gewoon één grote vergissing om naar deeltjes te zoeken...
als donkere materie simpel verklaard kan worden...
als dat we nog niet genoeg begrijpen van de zwaartekracht?
Ja, ook dat kunnen we niet helemaal uitsluiten...
maar echt een simpele verklaring kan het niet genoemd worden.
De gedachte is dat de zwaartekracht op grote afstanden...
misschien anders werkt dan tot dusverre wordt aangenomen.
De zwaartekrachtmodellen die we nu toepassen...
zijn gebaseerd op het werk van Newton...
met de aanpassingen van Albert Einstein.
Bijna alles van wat waargenomen wordt in dit helal...
op het gebied van zwaartekrachtinteracties...
kan met deze aangepaste Newtoniaanse zwaartekrachttheorie...
verklaard en uitgerekend worden.
De extra aanpassing om ook donkere materie weg te verklaren...
met alleen zwaartekracht en dus zonder onzichtbare deeltjes...
heet MOND.
Dat staat voor Modified Newtonian Dynamics.
Deze aanpassing zegt dat de zwaartekracht op de grote afstand...
niet meer met het kwadraat van de afstand afneemt...
maar meer lineair.
Klinkt heel plausibel.
Oh ja, inderdaad.
Er is alleen een spelbreker van deze theorie.
Bij twee waarnemingen van botsende sterrenstolsels...
zien we dat de gasdeeltjes met elkaar botsen...
terwijl de concentraties van massa ongestoord op hun plek blijven.
Deze massa kan worden afgeleid uit de posities van sterren...
in dergelijke botsende clusters.
Met alleen de mondtheorie kunnen deze botsingen niet verklaard worden.
De bekendste van deze waarneming is die van het bulletcluster...
11065756.
Tuurlijk!
De tweede keer dat een dergelijke botsing is gezien...
is bij het cluster MAXJ00244122.
Als donkere materie zwaartekracht invloed heeft op andere zichtbare deeltjes...
dan kan het toch zeker ook in een zwart gat vallen?
En zwarte gaten zijn ook donker...
dus is donkere materie niet gewoon materie van een zwart gat?
Dat gaat natuurlijk veel te snel.
Een zwarte kat en een zwarte hoed zijn ook allebei donker...
maar het gaat te ver om te zeggen dat een zwarte kat en een zwarte hoed...
twee verschijningsvormen van hetzelfde onderliggende fenomeen zijn.
Dat zou vooral een enorme belediging zijn voor die zwarte kat.
We kunnen ons zeker wel voorstellen...
dat donkere materie in een zwart gat gezogen kan worden...
omdat donkere materie zoals we daar nu hints voor hebben waargenomen...
de zwaartekracht interactie ondervindt met de zichtbare materie.
Maar omdat we nog helemaal niet weten wat donkere materie is...
kunnen we hier met goed fatsoen maar weinig over beweren.
We kunnen wel zeggen dat zowel donkere materie als zwarte gaten massa hebben.
Het is zelfs wel voorstelbaar dat de superzware zwarte gaten...
in het centrum van melkwegstelsels...
alle nabijgelegen donkere materie hebben opgeslokt...
en dat de verder weggelegen veronderstelde halo's van donkere materie...
te ver wegstaan van dergelijke superzware zwarte gaten...
en daardoor konden blijven bestaan.
Dat is een mooie theorie...
maar er is nog geen waarneming gedaan die deze ondersteunt.
Als we nou een kleiner zwart gat aantreffen aan de rand van een sterrenstelsel...
bijvoorbeeld daar waar een zware ster is overleden...
en precies daar ook een lokaal gebrek aan donkere materie meet...
dan zou dat een aanwijzing kunnen zijn dat donkere materie door zwarte gaten wordt opgeslokt.
Maar voor nu kunnen we helaas alleen zeggen dat we niet weten wat donkere materie is.
Het klinkt heel dom.
Ja, ik zie nog een heleboel denkbeeldige vragen in mijn pot voor mij liggen...
maar om te voorkomen dat mijn gezwets veel te lang wordt...
wou ik maar overgaan op de orde van de dag.
Nieuw recent onderzoek met betrekking tot donkere materie.
Vorige maand verscheen een artikel in Nature Astronomy met de titel...
Einstein rings modulated by wave-like dark matter from anomalies in gravitationally lensed images.
Om dit onderzoek te begrijpen kunt u zich voorstellen dat wetenschappers...
behalve de eerder genoemde WIMP-deeltjes nog een ander fenomeen onderzoeken.
Waar WIMPs relatief zware deeltjes zijn...
denken sommige wetenschappers dat we ook moeten zoeken naar actionen.
Mag het in het Nederlands?
Dit zijn heel lichte deeltjes uit de familie van de bozonen.
Inderdaad, familie van het Higgs-deeltje dus.
WIMP-deeltjes als verklaring voor donkere materie...
worden verondersteld als discrete deeltjes, zeg maar als knikkers...
zwaartekracht invloed uit te oefenen op de omliggende materie.
Actionen daarentegen oefenen hun invloed uit als kwantumgolven...
en het waargenomen effect van donkere materie zou dan beter verklaard kunnen worden...
door kwantuminterferentie.
Alsof die laatste bewering nog niet gortdroog en abstract genoeg is...
kunnen we ons terecht afvragen hoe men het verschil kan waarnemen.
We zullen pogen het stap voor stap duidelijk te maken.
Het artikel in kwestie beschrijft een waarneming van een zogenaamde Einstein-ring...
in het systeem HS0810-2554.
Wat we hier zien werd voorspeld door Albert Einstein.
Als twee sterrenstelsels vanaf ons gezien precies op één lijn liggen...
dan kan het beeld van het achterliggende melkwegstelsel...
door de zwaartekrachtwerking van het dichterbij gelegen melkwegstelsel...
als een vertekende ring waargenomen worden.
Dit is het gevolg van de invloed van de zwaartekracht op de ruimtetijd...
en wordt zwaartekrachtlenswerking genoemd.
Zwaartekrachtlenswerking is al veelvuldig waargenomen in ons heelal.
Dat we het waarnemen als precies een ring is natuurlijk een toevalstreffer...
maar van tijd tot tijd wordt precies zoiets gevonden in ons heelal.
Zoals dus in het geval van HS0810-2554.
Door de vertekeningen in zo'n Einstein-ring goed te bestuderen...
kan gezegd worden of deze beter door WIMPs of beter door actionen verklaard kunnen worden.
Discrete deeltjes zoals WIMPs geven een meer graduele vertekening dan actionen...
die juist een wat grilligere vertekening vertonen.
Een voor de hand liggende vraag is dan hoe we daar iets over kunnen beweren...
als we niet eens weten waar we naar kijken.
Maar dat is wat wetenschap in dit geval heel mooi kan doen.
De vele waarnemingen die veronderstellen dat donkere materie bestaat...
wijzen zoals gezegd op de aanwezigheid van donkere materie halo's rond sterrenstelsels.
Dus dan is de hypothese dat die Einstein-ring precies daar voor ons zichtbaar is...
waar een halo van donkere materie zou kunnen bestaan.
Het graduele effect op licht door zwaartekrachtdeeltjes, de WIMPs...
kan goed voorspeld worden met theoretische modellen van vergelijkbare aard.
En ook golfinterferentie van kleinere quantumdeeltjes...
kan op aarde waargenomen worden bij andere voor ons welbekende deeltjes.
En het aardige van dit recente onderzoek is dat de waargenomen anomalieën...
in de Einstein-ring veel meer in de richting van actionen wijzen...
dan in de richting van WIMPs.
Dat betekent dus dat de zoektocht naar die mysterieuze donkere materie...
zich misschien kan toespitsen op die kleinere bozone.
En die kunnen misschien weer in aardse deeltjesversnellers zichtbaar gemaakt worden.
Vond u deze aflevering veel te theoretisch en snakt u naar wat gezelligheid?
Ja.
Luister dan vooral ook naar de sterrenstofpodcast van Anko van Hal.
In de 25ste jubileumaflevering die deze maand verscheen...
mocht ik zitting nemen aan de tafel in het Allert-Piersson-museum...
om ook af en toe te doen alsof ik verstand heb van het heelal.
In hoeverre die pogingen geslaagd zijn laat ik verder aan u.
Tot de volgende keer.
TV Gelderland 2021
