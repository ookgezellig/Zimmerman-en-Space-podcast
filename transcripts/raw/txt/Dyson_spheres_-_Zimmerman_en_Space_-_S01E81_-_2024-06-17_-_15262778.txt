U luistert naar Zimmerman & Space.
De term Dyson Sphere is wel eens eerder gevallen in deze reeks verhandelingen over ons heelal.
In deze aflevering kijken we hoe dit science fiction-achtige idee daadwerkelijk wetenschap is geworden.
Eerst dan maar eens, wat is een Dyson Sphere?
De Brits-Amerikaanse natuurkundige Freeman Dyson schreef er in het jaar 1960 een artikel over met de titel
Search for artificial stellar sources of infrared radiation.
Hij dacht na over de consequenties van een technologisch sterk ontwikkelde civilisatie.
In onze tijd zien we al dat het stroomnet de gecombineerde vraag van consumenten en bedrijven nauwelijks aan kan.
Ook is duidelijk geworden dat traditionele methodes om energie op te wekken sterk vervuilend zijn
en desastreuze gevolgen voor de leefbaarheid van onze aarde tot gevolg hebben.
Wat zie ik gebeuren?
Hier zie je een crime scene.
De criminelen van de klimaatcrisis die leven hier op de Zuidas, die zijn hier op de Zuidas.
Dat zie je gebeuren.
Dus dat maken we maar even duidelijk.
Andere civilisaties op ver weggelegen planeten rond andere sterren zullen vroeg of laat tot dezelfde conclusies komen
en de ultieme energiebron, de zon waar hun planeet omheen cirkelt, zo efficiënt mogelijk gaan benutten.
Dat kan bijvoorbeeld door een enorme bol in het leven te roepen die op een optimaal punt om die ster heen ligt
en zoveel mogelijk zonlicht opvangt en omzet in bruikbare energie.
Dyson noemde het een kunstmatige biosfeer die de ster in kwestie volledig omhult.
Een en ander zou uiteraard voorbij de baan van de planeet waarop de civilisatie woont aangelegd worden,
maar weer dichtbij genoeg om de energie ook efficiënt te kunnen oogsten.
Ja, dat is logisch.
In een antwoord op vraag over deze theorie in het tijdschrift Science met de titel
Ligt de Dyson nog toe dat zo'n constructie, die we nu een Dyson-sfeer noemen,
geen monolithische complete bol zou kunnen zijn?
Dit, zo beargumenteerde Dyson, is namelijk technisch onmogelijk.
Een praktische implementatie van een Dyson-sfeer zou volgens hem meer de vorm hebben van een vloot van zonnepanelen,
een losse verzameling of zwerm van objecten die onafhankelijk rond de ster draaien.
Laten we het idee even voor ons geestesoog uitwerken, alsof we het zelf zouden toepassen.
Nou, hou je vast.
We spoelen even een paar duizend jaar vooruit naar de toekomst.
We gaan er voor het gemak maar even van uit dat de mensheid er nog is
en alle fossiele brandstoffen uitgeput heeft of het gebruik ervan heeft moeten staken.
Maar onze zon heeft nog een paar miljard jaar voor de boeg,
dus besluiten wij als gezamenlijke mensheid een Dyson-sfeer te bouwen.
Zo ongeveer ter hoogte van de planetoïde gordel.
Dat is dus voorbij de baan van planeet Mars,
waar een deel van onze mensheid, de Muskianen, is neergestreken.
Wat gebruiken we als bouwmateriaal voor onze Dyson-sfeer?
Ook hier had Freeman Dyson over nagedacht.
In 1966 schreef hij hierover in een artikel met de titel
Perspectives in Modern Physics.
Het zou logisch zijn het materiaal te betrekken uit planeten.
Maar laten we in ons gedachte-experiment onze kleinere rotsblokken,
de planetoïden, omvormen tot een schil van zonnepanelen.
In plaats van een ring van zonnepanelen in het vlak van de planeten,
zouden we de vloot van zonnepanelen oprichten in de complete bolvorm ter hoogte van de planetoïde gordel.
Voor wat betreft de mechanica en zwaartekracht,
staat niet soms in de weg onze Dyson-sfeer als zodanig uit te voeren.
Het feit dat we de planeten en planetoïden in ons zonnestelsel in een plat vlak,
de ecliptica, aantreffen,
is alleen een gevolg van de ontstaansgeschiedenis van ons zonnestelsel.
We hebben ons nog niet gewaagd aan de uitdaging om de energie te transporteren,
maar ook daar zijn natuurlijk oplossingen voor te verzinnen.
Met zo'n grote hoeveelheid energie tot onze beschikking,
is het natuurlijk geen probleem meer om accu's af en aan te voeren met ruimtevaartuigen.
Of misschien vindt de wetenschap nog wel een elegantere oplossing op het gebied van draadloze energie.
Hoe dan ook is ons energietekort hiermee in één klap opgelost.
Hopelijk heeft u nu enigszins een beeld van hoe zo'n Dyson-sfeer er in de praktijk uit zou kunnen zien.
Ja, schiet nou maar op.
Overigens was het idee van de Dyson-sfeer al genoemd in een science-fiction-boek uit 1937
van schrijver Olaf Stapletten met de titel Star Maker.
Mocht u dit boek bijvoorbeeld tijdens de met rassen schreden naderende zomervakantie willen lezen,
u kunt het voor minder dan een tientje kopen bij bol.com of gratis als tekst downloaden van project Gutenberg.
Links vindt u uiteraard in het bijschrift van deze aflevering.
Dyson zelf zei overigens helemaal niet dat dit soort structuren zouden moeten bestaan.
Oh?
Hij was vooral geïnteresseerd in onze zoektocht naar buitenaardse beschavingen.
En, zo beargumenteerde Dyson, mochten er daadwerkelijk Dyson-sferen bestaan,
dan zouden deze als zodanig herkend kunnen worden in observaties.
De vraag is dan, ja, hoe dan?
Een structuur die praktisch al het sterrenlicht opvangt, zal onherroepelijk ook zelf wat gaan gloeien.
U zou het afvalwarmte of restwarmte kunnen noemen.
En dan met name in het 10 micrometer golfbereik, zei Dyson, wat we ook wel mid-infrarood noemen.
Dit vraagt, denk ik, om wat extra uitleg.
Isonorm 20473 definieert straling van 780 nanometer tot 3 micrometer als nabij-infrarood,
3 micrometer tot 50 micrometer mid-infrarood en 50 micrometer tot 1000 micrometer ver-infrarood.
Nou, interessant.
Infrarode straling kunnen wij met ons blote oog niet waarnemen,
maar kan wel waargenomen worden met ruimtetelescopen zoals de James Webb-telescoop.
Behalve het uitstralen van mid-infrarood licht,
dacht Dyson ook dat nader onderzoek zou uitwijzen dat het sterrenlicht onregelmatig zou schijnen
wanneer het periodiek door de openingen in de Dyson-sfeer heen zou kunnen worden waargenomen.
En zo'n gigantisch technologisch bouwsel zou waarschijnlijk ook resten van elektromagnetische straling en radioruis uitstralen,
die op hun beurt weer waar zouden kunnen worden genomen.
In de jaren zestig van de vorige eeuw, toen Dyson met zijn theorie kwam,
was er geen manier om daadwerkelijk naar Dyson-sferen te zoeken,
maar in recentere tijden hebben veel onderzoekers ernaar gezocht.
Tjonge jonge, Hans, dat dat zo lang moest duren.
Nu suggereert een nieuwe studie, die keek naar 5 miljoen sterren in de melkweg,
dat zeven kandidaten mogelijk Dyson-sferen zouden kunnen herbergen.
Het artikel hierover verscheen vorige maand, mei 2024, in de Monthly Notices of the Royal Astronomical Society met de titel
Project Hephaestos II, Dyson-sferen-candidaten van Gaia DR3, 2Mass en WISE.
U kunt het overigens helemaal lezen in Oxford Academic, mocht het uw interesse hebben.
Een van de mede-auteurs van het artikel, Jason Wright, publiceerde in 2020 trouwens al een artikel met de titel Dyson-sferen,
waarin u allerlei berekeningen vindt voor de optimale Dyson-sfeer.
Nou, dat is interessant.
Maar even terug naar het artikel van vorige maand.
Dit beschrijft een zoektocht naar infrarode signalen in historische gegevens,
die niet goed verklaard kunnen worden met conventionele astronomische modellen.
Die historische gegevens zijn trouwens nog redelijk recent.
Oh, gelukkig!
Specifiek werd de zoektocht uitgevoerd in een catalogus van 5 miljoen sterren, afkomstig uit drie bronnen.
Twee daarvan zijn waarnemingen met behulp van de ruimtetelescopen Gaia en WISE.
Gaia is een Europese initiatief en werd op 19 december 2013 gelanceerd.
3, 2, 1, top, décollage!
Dit ruimtevaartuig hangt in het L2 Lagrange-punt en heeft met behulp van een 1 miljard pixel camera
reeds 1800 miljoen sterren nauwgezet in kaart gebracht.
WISE is een satelliet van NASA.
WISE staat voor Widefield Infrared Survey Explorer.
Dit ruimtevaartuig werd op 14 december 2009 gelanceerd.
3, 2, 1, we hebben ignition en lift-off van een Delta II-rocket en WISE.
Searching voor stars en galaxies die nooit gezien hebben.
WISE werd aanvankelijk gebruikt om een kaart van de infrarode sterrenhemel te maken.
Maar omdat het apparaat bleef werken werd het in 2013 opnieuw geactiveerd
om op zoek te gaan naar planetoïden en kometen.
De auteurs van het artikel over de Dyson Spheres gebruikten zoals gezegd nog een derde bron van waarnemingen.
Oh ja, inderdaad!
Deze staat bekend als 2MAS, wat staat voor...
The 2 Micron All-Sky Survey.
De 2MAS-meting vond plaats tussen juni 1997 en februari 2001,
waarbij met twee aardse telescopen 99,998% van de infrarode sterrenhemel in kaart werd gebracht.
Zoveel?
Dit leverde 25,4 terabyte aan gegevens op die ook u kunt doorzoeken.
Ja, dat zeg jij.
Met behulp van al deze historische gegevens keek het onderzoeksteam naar sterren op minder dan 1000 lichtjaar afstand van de aarde.
Dit onderzoek is een vervolg op een vergelijkbaar onderzoek uit 2022 naar het voorkomen van Dyson Spheres.
De astronomen onder leiding van doctoraal student Mathias Suazo begonnen met gegevens van 5 miljoen sterren
en pasten filters toe om zoveel mogelijk gegevensvervuiling te elimineren.
Deze datareductie bestond uit een duidelijk stappenplan.
Moderne berekeningen laten zien dat een Dyson Sphere waarschijnlijk excess infrarode straling laat zien op 12 en 22 micrometer golflengtes.
Dus alleen waarnemingen die dergelijke infrarode straling detecteerden werden nader bestudeerd.
De dataset werd hierdoor al gereduceerd tot 320.000 kandidaten.
Deze sterren werden verder gefilterd door te jonge sterren weg te laten.
Waarom?
Heel jonge sterren zullen nog omringd zijn door stof- en gaswolken die ook oplichten in het infrarood.
Bovendien zijn jonge sterren problematisch omdat er dan nog niet genoeg tijd is verstreken om een technologisch geavanceerde civilisatie tot wasdom te laten komen.
Met behulp van een neuraal netwerk werd de resterende lijst van sterren verder gefilterd door problematische sterren weg te laten.
He?
Dat zijn bijvoorbeeld sterren waarvan bekend is dat er een nevel voor of achter ligt die ook infrarode straling uitzendt.
Sterren met grote schommelingen in helderheid werden ook verwijderd uit de collectie.
De auteurs geven toe dat hiermee ook potentiële Dyson-sfeers kunnen worden verwijderd.
Echter, de kans op te jonge sterren die schommelingen in helderheid laten zien is veel te groot, al dus de auteurs.
Dat moeten we dan maar op gezag aannemen, nietwaar?
Nou, ik denk dat je het zelf ook niet gelooft.
Een laatste schifting vond plaats op de puntvormigheid van sterren.
Sommige waarnemingen van sterren laten geen puntvormige bron zien, wat zou kunnen wijzen op dubbelsterren of objecten die misschien helemaal geen ster zullen blijken te zijn.
En ook de signaalruisverhouding van de waarnemingen werd gebruikt als reducerende factor, want signalen met teveel ruiscomponenten zijn in theorie onbetrouwbaar.
Na al dit reduceren bleven zeven sterren over.
Zeven.
Zeven rode dwergsterren, het meest voorkomende type ster in onze melkweg.
Zeven sterren die in het infrarood gloeien, precies op de juiste frequenties om een Dyson-sfeer te kunnen herbergen.
Het is op dit moment onduidelijk of de sterren planeten om zich heen hebben, aangezien ze nog niet zijn onderzocht in de zoektocht naar exoplaneten.
Veel van de duizenden exoplaneten die wetenschappers tot nu toe hebben geïdentificeerd, draaien echter om rode dwergen, wat hun aanwezigheid waarschijnlijk maakt.
Ook bestaat er voorzichtige consensus bij NASA dat planeten die om rode dwergen draaien een grotere kans hebben om bewoonbaar te zijn.
De echterne woon van de ruimte en tijd.
Er is uiteraard geen sluitend bewijs dat de zeven sterren Dyson-sfeer om zich heen hebben, waarschuwt hoofdauteur Suazo.
Het is moeilijk voor ons om een verklaring te vinden voor deze bronnen, omdat we niet genoeg gegevens hebben om te bewijzen wat de echte oorzaak van de infrarode gloed is, zegt hij.
Het zou de Dyson-sferen kunnen zijn, omdat ze zich gedragen zoals onze modellen voorspellen, maar het kunnen natuurlijk ook andere dingen zijn.
Zoals toch bijvoorbeeld een ongelukkige uitleiding in de observatie met een achtergrondssterrenstelsel dat overlapt met de ster.
Of planetaire botsingen binnen zonnestelsels die puin- en stofwolken creëren, wat ook weer in het infrarood gaat opgloeien.
Wat we wel hebben zijn zeven kandidaatsterren voor nader onderzoek.
Zeven.
Het ligt voor de hand dergelijk onderzoek uit te voeren met de James Webb ruimtetelescoop.
Dit instrument is immers onze beste poging tot nu toe om in het infrarood bereik naar ver weggelegen bronnen te kijken.
Ik kon het niet vinden, maar vermoed dat er wel al waarneemtijd met de James Webb telescoop is aangevraagd.
Maar deze zoektocht hoeft zich natuurlijk niet te beperken tot de Webb telescoop.
Oh?
Hoe?
Deze zeven merkwaardige objecten hebben ieder voor zich een duidelijke locatie aan onze sterrenhemel en kunnen in de nabije toekomst op minstens twee eigenschappen onderzocht worden.
Ten eerste kan er gekeken worden of er exoplaneten rond deze sterren cirkelen.
De aanwezigheid van planeten rond deze sterren vergroot de kans dat technologisch geavanceerde civilisaties kunnen bestaan in een baan rond de gevonden sterren.
Ook zou een Dyson-sfeer mogelijk een afwijkend bedekkingspatroon van de ster kunnen opleveren wat ook weer opvalt in de helderheidscurve.
En ten tweede kan met radiotelescopen gericht worden geluisterd naar al dan niet bewust uitgezonden radiotransmissies uit die richtingen.
Een civilisatie die een Dyson-sfeer kan realiseren zal hoogstwaarschijnlijk ook al telecommunicatie hebben uitgevonden.
De signaal worden vergrootgegezonden als radio-impulsen naar de spijs.
Omdat de gevonden sterren relatief dicht bij onze aarde staan en een civilisatie pas ver in hun geschiedenis in staat zal zijn zoiets indrukwekkends als een Dyson-sfeer te bouwen,
kan het maar zo zijn dat onze instrumenten al radio-uitzendingen van hun kunnen oppikken.
En dan wilt u tot slot natuurlijk weten waar aan de sterrenhemel wij deze zeven mogelijk bewoonde werelden kunnen aantreffen.
Ja, oké, goed.
Dat kunnen we niet zo 1, 2, 3 uit het artikel van Suazo en collega's vissen.
Nou ja, zeg.
Dat heeft denk ik ook te maken met het feit dat wetenschappers dit soort trivialiteiten minder het vermelden waard vinden.
Maar als uw nimmer rustende verslaggever van al dat mysterieus is aan ons heelal, kon ik het natuurlijk niet laten.
Ben je zo'n nerd, Hans?
Voor elk van de zeven objecten vinden we in het artikel een Gaia DR3-identificatie.
Dit is een lang nummer dat we kunnen gebruiken om de Gaia-databases te bevragen.
We zien het terug in de Gaia-databases als source ID.
Tuurlijk, Hans.
Dan rest ons een SQL-of-SQL query te verzinnen die ons de rechte klimming en declinatie van de ster, ook al de locatie aan de sterrenhemel, oplevert.
Bij ESA noemen ze deze interface de Advanced Data Query Language, maar dat is simpelweg een dialect van de database taal SQL.
In een vorig leven heb ik nog lesgegeven in het maken van SQL queries, dus dat is op zich oude koek.
Select ra, dec from GaiaEDR3.GaiaSource, where source ID is het grote nummer dat de ster representeert.
Tuurlijk!
Dit leverde direct de juiste gegevens op.
Wie dit ook onderneemt zal merken dat we rechte klimmingen in graden krijgen in plaats van booguren, minuten en seconden.
Dan is het aardig om te weten dat het gratis open source programma Stellarium de coördinaten automatisch voor ons omrekent.
Jee!
De zeven mogelijke Dyson spheres vinden we om sterren die door de auteurs gelabeld zijn met de letters A tot en met G.
Ster A vinden we in het sterrenbeeld Hydra, de waterslang.
De ster in kwestie komt in Nederland en België maar net boven de horizon op en is voor ons oog met magnitude 16 onzichtbaar.
Ster B vinden we tussen de sterrenbeelden Eridanus en Horologium.
Inderdaad, aan de zuidelijke sterrenhemel.
Ook deze magnitude 17.7 ster is zeer licht zwak.
Ster C vinden we in sterrenbeeld Mensa en is ook veel te licht zwak.
Ook voor het zien van sterrenbeeld Mensa moeten we naar het zuidelijk halfrond verkassen.
Ster D vinden we in het dierenriem sterrenbeeld Vissen en is ook veel te licht zwak.
Ster E zien we in sterrenbeeld Eridanus, iets ten westen van sterrenbeeld Orion.
Met magnitude 17 ook weer veel te licht zwak.
Ster F vinden we in het onbeduidende sterrenbeeld Lepes, de haas, net onder Orion.
Die arme haas is in de mythologie nogal zielig, want zowel Orion als de grote hond als de kleine hond jagen op het beest, maar dat geheel terzijde.
Ook ster F is met magnitude 16.3 heel onzichtbaar voor ons naakte oog.
En tot slot vinden we ster G ook weer in het sterrenbeeld De Vissen.
En u raadt het al niet zichtbaar met ons ongewapende oog.
Wie zelf iets dergelijks wil ondernemen, u vindt de public gist van mijn ADQL-queries in het bijschrift van deze aflevering.
Ik denk dat sommige luisteraars hier wel afhaken, Hens.
Tot de volgende keer.
