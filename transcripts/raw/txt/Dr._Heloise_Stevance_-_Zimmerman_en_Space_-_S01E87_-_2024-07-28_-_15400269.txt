U luistert naar Zimmerman & Space.
De Caroline Herschel Prize Lectureship is een jaarlijkse geldprijs en uitnodiging om twee lezingen te geven...
voor vrouwelijke astronomen die aan het begin van hun wetenschappelijke carrière staan...
en zich verdienstelijk maken voor de wetenschappelijke gemeenschap.
Caroline Herschel was uiteraard de jongere zus van astronoom William Herschel.
Met de tijd werd Caroline Herschel erkend als astronoom en ook als eerste vrouw als zodanig betaald.
Nou ja zeg!
De Caroline Herschel Prize Lectureship wordt al sinds 2018 jaarlijks uitgereikt.
In 2020 werd deze prijs uitgereikt aan de beroemde astronoom en maker van het prachtige YouTube-kanaal Dr. Becky.
Hallo en welkom bij deze episode van Night Sky News voor juni 2024 met me, astrophysicist Dr. Becky Smethurst.
Deze Dr. Becky heet in het echt Dr. Becky Smethurst.
Dit jaar, 2024, werd deze prijs uitgekeerd aan Dr. Eloise Stephans, het onderwerp van deze aflevering.
Eloise werd geboren in Frankrijk, maar verhuisde naar het Verenigd Koninkrijk...
om natuurkunde en astrophysica te studeren aan de Universiteit van Sheffield.
Zij promoveerde in 2019 op de driedimensionale structuur van supernova-explosies.
Na een tijd te hebben gewerkt aan sterevolutie in Auckland, Nieuw-Zeeland...
is zij momenteel weer werkzaam in het Verenigd Koninkrijk.
Op dit moment ontwikkelt Eloise kunstmatige intelligentie-software aan de Universiteit van Oxford.
Ze programmeert een soort virtuele assistent voor het doorzoeken van grote datasets van zogenaamde sky-surveys.
In dergelijke surveys wordt de sterrenhemel continu in beeld gebracht...
waarbij dusdanig veel gegevens opgeslagen worden dat interventie van computers noodzakelijk wordt.
Als een astronoom precies weet waar zij naar zoekt...
dan kan een traditioneel computerprogramma geschreven worden...
dat de gegevens lineair doorzoekt op specifieke parameters.
Maar waar meerdere parameters in wisselende verhoudingen in de gaten moeten worden gehouden...
loont het al snel artificiële intelligentie in te zetten.
En wel in de vorm van machine learning.
Deze kunstmatige intelligentie kan dan patronen vinden in de gegevens.
Patronen die ons, sterveningen, waarschijnlijk zouden ontgaan...
of waar we veel te lang mee bezig zouden zijn.
Dit duurt zo lang.
Maar de immer geduldig doorrekenende computers met artificiële intelligentie...
kunnen dergelijke parameters en combinaties daarvan...
in een fractie van onze menselijke zoektijd gemakkelijker vinden.
Wie het werk en de biografie van Eloise Stéphans bestudeert...
zal niet raar opkijken dat ook haar huidige AI-project...
specifiek bedoeld is om op zoek te gaan naar supernova's, zwarte gaten en sterexplosies.
Voor dit werk ontving zij onlangs dus de prestigieuze Caroline Herschel Price Lectureship.
De lezing die zij hierover zal houden heeft als titel...
How can artificial intelligence help us find exploding stars and hungry black holes?
Eloise hoopt de ontwikkeling van haar programmatuur afgerond te hebben...
op het moment dat het Vera Rubin Observatorium officieel in gebruik wordt genomen.
Volgens de planning is dat in het begin van 2025.
Dit Vera Rubin Observatorium kwam wel eens eerder langs in deze podcast...
toen we het over intraclusterlicht hadden.
Oh ja!
Het Vera Rubin Observatorium is een gloednieuwe astronomische faciliteit...
die is gebouwd op de top van een berg in Chili.
Vanaf deze positie zal elke heldere nacht...
de zuidelijke sterrenhemel in kaart worden gebracht.
Dit gebeurt met behulp van een optische telescoop met een diameter van 8,4 meter...
Zoveel?
...en een 3200 megapixel camera en zes verschillende optische filters.
Met deze opstelling zal de complete zuidelijke sterrenhemel elke drie A4 nachten gefotografeerd worden.
De gigantische hoeveelheid gegevens die dit oplevert...
wordt aan de wetenschappelijke gemeenschap aangeboden...
om de zoektocht te openen naar objecten zoals supernova's en kilonova's.
De software van Eloise Stephans kan deze taak enorm verlichten...
en leiden tot meer ontdekkingen in een kleiner tijdsbestek.
Het leek me wel aardig hier wat dieper op in te gaan.
Gelukkig is Eloise nogal vrijgevig met informatie over haar werk op haar eigen website...
waarnaar u een link vindt in het bijschrift van deze aflevering.
Wat de waarnemingen van het Rubin Observatorium concreet opleveren...
zijn lichtcurves over de tijd.
Door de sterrenhemel continu te fotograferen...
krijgen we een massa foto's waarop sterren en andere astronomische fenomenen en objecten vastgelegd staan.
Een deel van die foto's zal van moment tot moment iets verschillen in helderheid...
bijvoorbeeld omdat er een supernova gefotografeerd wordt.
Deze zal in korte tijd helder worden en dan weer zakken in helderheid.
Als een supernova op zo'n serie foto's is ontdekt en we er een filmpje van zouden maken...
dan zullen amateurs zoals de meeste van ons wel kunnen begrijpen waar we naar kijken...
en geloven dat wat we zien een supernova-explosie is.
Maar hoe leer je een computer om dergelijke gebeurtenissen te herkennen?
Ja, hoe dan?
Als wij ons hoofd erover breken kunnen we wellicht nog wel een stukje Python-code of iets dergelijks verzinnen...
dat zo'n helderheid schommeling als zodanig weet te herkennen...
en de namen van de foto's waarop dit wordt waargenomen in een database vastlegt voor nader onderzoek.
Het lijkt me dat je een ander verloopt.
Maar heel efficiënt zal ons programma mogelijk niet zijn.
Oh?
En bovendien zullen er waarschijnlijk een hoop valse positieven worden waargenomen...
en ook supernova's worden gemist.
Hans, kan je dit iets beter uitleggen?
Jazeker.
Hier zijn een paar problemen waar ons programma tegenop zal lopen.
Het gaat om heel veel gegevens.
Er zit ruis in de foto's.
U heeft maar de beschikking tot een beperkt aantal datapunten...
dus uw programma moet de missende gegevens interpoleren.
Allerlei gebeurtenissen in het heelal variëren in helderheid over de tijd...
en slechts een deel hiervan wordt veroorzaakt door supernova-explosies.
Een bedekkend binair stelsel bijvoorbeeld...
waarbij een ster periodiek wordt afgedekt door een donkere begeleider...
zal ook een op een supernova gelijkende lichtcurve opleveren.
Kortom, ons reguliere computerprogramma schiet al gauw tekort.
Wat Eloise doet is het bouwen van een machine learning model...
dat zogenaamde gaussiaanse processen gebruikt...
om de lichtcurves van supernova's te herkennen.
Gaussiaanse processen stellen software in staat...
eigenschappen die typisch bij de lichtcurve van een supernova passen...
in een model op te nemen...
door een gaussiaanse verdeling te specificeren over de functiewaarden...
die bij de gegevens zouden kunnen passen.
Want de ene supernova is nou eenmaal de andere niet.
Dat is nog een probleem.
Type 1a supernova's laten een geheel andere lichtcurve zien...
dan bijvoorbeeld type 2p supernova's.
Die laatste bereiken na de initiële explosie...
een tijd lang een helderheidsplateau...
en duiken dan na een tijd weer terug in helderheid...
terwijl de 1a supernova's doorgaans op de kortere schaal plaatsvinden...
en direct naar beneden gaan in helderheid na de initiële explosie.
Wie dingen als Gaussiaanse processen en machine learning machtig interessant vindt...
kan een hoop informatie vinden op Eloise's website.
Bovendien vindt u bijna al haar Python en Jupyter Notebooks...
programmacode als open source projecten terug op GitHub.
Ik las een aardig onderschrift bij een van haar Python programma's...
dat ik u niet wil besparen.
Het gaat over contributies leveren aan open source programmatuur.
Voor het gemak vertaal ik het in het Nederlands...
anders wordt deze Zimmerman Space zo vervuild door Engels.
Oké.
Er kan een stemmetje in uw hoofd zitten dat u vertelt...
dat u nog niet klaar bent om een open source bijdrager te zijn.
Dat uw vaardigheden niet goed genoeg zijn om bij te dragen.
Wat zou u een project als dit kunnen bieden?
We verzekeren u dat stemmetje in uw hoofd heeft ongelijk.
Als u überhaupt code kunt schrijven...
kunt u bijdragen aan open source software.
Bijdragen leveren aan open source projecten...
is een fantastische manier om uw programmeervaardigheden te verbeteren.
Perfecte code schrijven is niet de maatstaf voor een goede ontwikkelaar.
Dat zou ons allemaal immers disqualificeren.
Het gaat erom iets te proberen te creëren...
fouten te maken en van die fouten te leren.
Dat is hoe we allemaal beter worden...
en we helpen anderen graag om te leren.
Eloise is een duidelijke voorstander van Creative Commons licenties...
en open source software...
en legt op haar website precies uit hoe een en ander werkt.
Mocht u toch al op haar website geland zijn...
kijk dan ook eens naar de Scientific Writing Guide.
U vindt deze onder de resources met de titel...
Be concise, yet precise.
Dit is een gratis te downloaden pdf met tips...
voor het schrijven van een wetenschappelijk artikel.
De focus van Eloise's pdf ligt uiteraard...
bij het schrijven van astronomische wetenschappelijke artikelen...
maar het is sowieso een prettig te lezen werk...
met tips die op heel veel soorten van publicaties van toepassing zijn.
Mocht u wat tijd over hebben...
kijk dan eens rond op haar website.
Er valt ook een hoop te lezen over...
hoe we als mensen met elkaar om kunnen gaan...
en Eloise legt een aantal astrofysische onderwerpen uit...
op een niveau dat iedereen het snapt.
Oh, ik denk dat ik het nu begin te snappen.
En wat ik tot slot fascinerend vind aan Eloise's werk...
is dat het een voorbeeld is van het inzetten van artificiële intelligentie...
op een manier die de mensheid dient.
De discussie heldt tegenwoordig vaak de andere kant op.
Dan mopperen we dat scholieren JetGPT gebruiken...
om hun huiswerk te doen.
Vrezen we dat onze baan straks door een robot wordt overgenomen.
Of in het extreme geval dat we over een tijdje...
als wezens geheel overbodig zijn...
en alleen nog dienen voor het produceren van paperclips.
Dan is het toch mooi dat wetenschappers als Eloise Stephans...
de geheimen van het heelal dichterbij brengen voor u en mij...
door hun intelligentie en doorzettingsvermogen in te zetten...
met behulp van werktuigen als artificiële intelligentie.
Tot de volgende keer!
