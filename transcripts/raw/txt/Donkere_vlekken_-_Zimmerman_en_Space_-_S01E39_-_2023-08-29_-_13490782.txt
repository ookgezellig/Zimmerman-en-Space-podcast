U luistert naar Zimmerman & Space.
Als we een willekeurig boek over de planeten van ons zonnestelsel openslaan,
dan zien we, bealve natuurlijk, de ring om planeet Saturnus,
ook stevast de rode vlek op planeet Jupiter.
Dat is ook niet zo vreemd, want deze rode vlek,
liefkozend ook al de Great Red Spot genoemd,
is een storm die waarschijnlijk al eeuwen voedt op die grootste planeet in ons zonnestelsel.
Er bestaan waarnemingen uit de 17e eeuw waarop de rode vlek al genoemd wordt,
dus als dat dezelfde rode vlek is die we heden ten dagen waarnemen,
dan is het al ruim 350 jaar code rood daar op Jupiter.
Dit is een hoge drukregio in de atmosfeer van Jupiter
met windsnelheden tot 432 km per uur.
Het gebeuren is zo'n 16.000 km breed.
Alhoewel de grote rode vlek inmiddels veel van dichtbij is bestudeerd,
blijft er een hoop onduidelijk.
Wat we zien, zowel vanaf de aarde als wanneer we met een ruimtevaartuig rond Jupiter cirkelen,
is vooral de horizontale structuur van de rode vlek.
Hoe de structuur in de diepte is, in de verticale zin zeg maar,
dat is nog niet goed duidelijk.
Verder weten we ook nog weinig over de evolutie van deze storm.
Mogelijk bestaat de rode vlek dus al vele eeuwen,
maar hoe deze is ontstaan en hoe lang we er nog van mogen genieten,
dat is nog niet bekend.
En de aard van de rode kleur is ook nog onvoldoende duidelijk.
Wat weten we dan eigenlijk wel, nietwaar?
Ja, hallo!
Nou, de vlek draait tegen de klok in en roteert in ongeveer 4,5 aardse dag één keer.
Een reden dat deze storm zo lang aanhoudt, is het gebrek aan frictie.
Een storm op aarde verliest aan kracht of impulsmoment,
omdat de ondergrond tegenwicht biedt.
Planeet Jupiter daarentegen is een gasplaneet,
dus die storm drijft daarin een atmosfeer van voornamelijk waterstof,
die nauwelijks weerstand biedt.
Omdat er veel onderzoek is gedaan aan de planeet Jupiter,
zowel vanaf de aarde als van dichtbij,
met ruimteschepen zoals Pioneer 10 en 11,
Voyager 1 en 2,
Ulysses, Cassini-Huygens,
Galileo,
New Horizons,
en meer recente Juno-ruimtevaartuig,
weten we inmiddels dat de grote rode vlek hoog in de atmosfeer van Jupiter ligt,
zo'n 8 kilometer boven het omliggende wolkendek.
De rode vlek is ook kouder dan de gemiddelde atmosfeer van Jupiter op die hoogte,
maar boven de rode vlek is het weer aanzienlijk warmer.
Een door NASA gefinancierd onderzoek van de Universiteit van Boston in de Verenigde Staten,
wijst uit dat het waarschijnlijk het gevolg is van twee soorten golven die in de grote rode vlek ontstaan.
Zwaartekrachtgolven en akoestische golven die hun oorsprong vinden in de rode vlek,
zouden hoger boven de rode vlek kunnen botsen met elkaar.
Hierbij wordt energie omgezet in warmte,
wat een verklaring zou kunnen zijn voor de lokale opwarming die bij Jupiter gemeten wordt.
Ja, dat is logisch.
Dergelijke temperatuurverschillen kunnen vanaf de aarde gemeten worden met infrarood telescopen,
zoals bijvoorbeeld de SPEC-stelescoop op Mauna Kea, Hawaii.
Hens, ik twijfel hier aan.
Ja, terecht Kelly.
Het is goed hier even bij stil te staan.
Op aarde kunnen we alleen infrarood astronomie bedrijven op speciale hoge locaties,
zoals dus Mauna Kea,
en dan ook nog in alleen de zogenaamde infrared windows.
Dat zijn de specifieke infraroodfrequentiebanden,
waar infrarode straling uit het heelal de sensoren kan bereiken.
Want veel infrarode straling uit het heelal wordt geabsorbeerd door onze aardatmosfeer.
Met name waterdamp werkt als een filter voor een groot deel van het infrarode bereik.
Oh, dat is niet best.
Niet te min is het dus in specifieke gevallen mogelijk
met aardse telescopen infrarood astronomie te bedrijven.
Er is nog een ding bekend over de rode vlek op Jupiter,
en dat is dat deze langzaamaan minder elliptisch wordt.
Alhoewel de evolutie van de rode vlek grillig is, is er wel een tendens zichtbaar.
Nou?
Daarmee zou de vlek zo rond het jaar 2040 min of meer rond kunnen zijn.
Oké.
Dit hele verhaal over de rode vlek was uiteraard weer een inleiding op recent nieuws uit de astronomische wetenschap.
Want behalve Jupiter kent ons zonnestelsel nog een paar gasreuzen,
namelijk de planeten Saturnus, Uranus en Neptunus.
Hoe zit het met grote raadselachtige vlekken op die verre buren van Jupiter?
Well...
Saturnus kent de grote witte vlek, wat een terugkerend fenomeen is.
Deze witte vlek kennen we al sinds de 19e eeuw,
en verschijnt om en nabij elke 28,5 jaar weer opnieuw.
In 2010 cirkelde het Cassini-ruimtevaartuig om Saturnus,
waardoor de witte vlek van dichtbij onderzocht kon worden.
Toen werd gezien dat de witte vlek bij Saturnus gepaard gaat met elektrostatische storingen.
En vorige maand van dit jaar kwam planeet Neptunus weer in het nieuws.
In Nature Astronomy verscheen een artikel met de titel
Spectral Determination of the Color and Vertical Structure of Dark Spots in Neptunes Atmosphere.
Van auteur Patrick Irwin en collega's.
Hierin lezen we over twee vlekken op de planeet Neptunus.
Een donkere vlek met de naam NDS 2018,
en een heldere vlek met de naam DBS 2019.
Al in 1989 werd een donkere vlek op Neptunus gezien
door de camera's aan boord van het Voyager 2-ruimtevaartuig.
Dit was echter 1989, het jaar van...
De camera's die meevlogen met de Voyager ruimtevaartuigen,
de Vidicon analoogcamera's,
waren nog niet van de huidige kwaliteitssensoren.
Het artikel waar we het vandaag over hebben is gebaseerd op waarnemingen van de Hubble Ruimtetelescoop
en verrassend genoeg ook de aardse Mews-telescoop in Chili.
Mews staat daarbij voor Multi-Unit Spectroscopic Explorer.
Maar laten wij voor nu de aarde verlaten en in gedachten afreizen naar Neptunus.
Wij beschikken in onze fantasie uiteraard over alle luxus die wij ons kunnen permitteren.
Dus reist u gezellig mee in ons klimaatgecontroleerde ruimtevaartuig
dat zojuist in een parkeerbaan rond Neptunus terecht is gekomen.
Als wij afdalen in de atmosfeer van Neptunus worden wij onderdeel van een ijskoude wereld.
Hier buiten ons ruimtevaartuig giert een wind met 2000 kilometer per uur.
We voren methaankristallen hameren als hagelstenen tegen de buitenkant van ons knusverwarmde ruimtevaartuig.
De boordcomputer geeft aan dat het aan de buitenzijde min 235 graden Celsius is.
Hier bevinden wij ons ver verwijderd van ons huis op aarde.
Neptunus staat namelijk 30 keer verder van de zon dan planeet aarde,
wat ook betekent dat de zon hier maar zwak schijnt.
Maar laten we weer wat hoger boven de planeet gaan cirkelen, op zoek naar zo'n storm, zo'n donkere vlek.
Uit het raam zien we de inktzwarte ruimte waarin sterren zichtbaar zijn.
En onder ons, of nou ja, wat zijn onder en boven, een blauwgroene gloed van de planeet Neptunus.
Neptunus wordt vaak een gasplaneet genoemd, maar ook deze planeet heeft waarschijnlijk een kern van steen en ijs.
Alleen is deze kern relatief klein ten opzichte van de rest van de planeet.
Meer naar het oppervlak vinden we een mantel van water, ammoniak en methaan ijs.
En daarboven de atmosfeer, waar we ons net in bevonden.
Deze atmosfeer bestaat voornamelijk uit waterstof, helium en methaan.
Vanuit het comfort van ons prettig verwarmde ruimtevaartuig kunnen we ook wolkstructuren zien drijven in de atmosfeer van Neptunus.
Als we de tijd even terugdraaien naar 2019, ja, dan zien we daar in het noordelijk halfrond van Neptunus de donkere vlek NDS 2018.
Een enorme donkere elliptische vlek.
Irwin en collega's zagen deze vlek met name op een golflengte van 551 nanometer.
Dus dat is in het zichtbare licht in het groene gedeelte.
Die heldere witte vlek, DBS 2019, zagen zij op een golflengte van 831 nanometer.
Daar bevinden we ons in het infrarode bereik van het spectrum en dus zien wij vanuit ons ruimteschip geen heldere vlek.
Dat deze heldere vlek vanaf de aarde kon worden waargenomen is een verworvenheid van de astronomie.
De Mews-telescoop in Chili maakt gebruik van adaptieve optiek.
Mag het in het Nederlands?
Nou, de beste omschrijving van adaptieve optiek lees ik in het handboek Sterrekunde van Govert Schilling.
Ik citeer.
Vrijwel alle grote telescopen zijn tegenwoordig uitgerust met adaptieve optiek, een techniek waarmee de invloed van atmosferische trillingen teniet wordt gedaan.
Die trillingen vertroebelen het beeld waardoor de allerkleinste details niet langer zichtbaar zijn.
De beeldvervormingen worden honderden keren per seconde opgemeten en een kleine flexibele spiegel die zich vlak bij het brandpunt in de lichtweg van de telescoop bevindt,
wordt voortdurend op de juiste wijze vervormd om de beeldscherpte weer te herstellen.
Maar even terug naar onze donkere vlek die daar onder ons op de planeet Neptunus hangt.
Irwin en collega's onderzochten de structuur van de vlek in de hoop iets te kunnen zeggen over de ontstaansgeschiedenis van dit fenomeen.
Anders gezegd, waarom is de atmosfeer daar donkerder dan elders op Neptunus?
Door de waarnemingen met software op te splitsen in verschillende frequentiebanden, een proces dat deconvolutie wordt genoemd,
kon een onderscheid gemaakt worden tussen verschillende lagen van aerosolen.
Een aerosol is een mengsel van kleine stof, ijs of vloeistofdeeltjes in een gras.
Een wolk gewoon op aarde is een voorbeeld van een aerosol.
Oh ja, inderdaad!
De verschillende lagen van aerosolen op Neptunus hebben unieke eigenschappen voor wat betreft luchtdruk en absorptie van licht,
waardoor zij van elkaar onderscheiden kunnen worden.
Irwin en collega's beschrijven twee mogelijke scenario's die de donkere vlek op Neptunus kunnen verklaren.
In beide gevallen speelt zwavel waterstof met chemische formule H2S een rol.
We noemen het tegenwoordig ook al waterstof sulfide en het stinkt nogal.
De klassieke stinkbom, een kleinglazen buisje dat u bij de FOP-winkel of bij bol.com kunt halen,
bevat ook waterstof sulfide.
Hoe het ook zij, in scenario 1 dwarrelt er mogelijk waterstof sulfide op uit lagere regionen in de atmosfeer van Neptunus
om in de onderste aerosollaag 1 terecht te komen.
Hier zou ultraviolette straling van waarschijnlijk onze zon kunnen leiden tot fotoliese,
bij welk proces de waterstof sulfide uit elkaar valt in nieuwe moleculen die weer voor een verdonkering kunnen zorgen.
Als waterstof sulfide geraakt wordt door een ultraviolette foton,
kan het uiteenvallen in waterstof en zwavel.
Deze deeltjes kunnen dan reageren met andere deeltjes in de atmosfeer
of het leven vervolgen als waterstof- of zwavelmoleculen.
Het tweede scenario van Irwin en collega's beschrijft hoe waterstof sulfide klontjes,
zoals we die in aerosolen zouden kunnen waarnemen,
door sublimatie kunnen worden verdeeld in kleinere deeltjes,
die en masse weer voor een verdonkering kunnen zorgen.
Het klinkt misschien allemaal wat subtiel,
maar we hebben het hier over een vlek van zo'n 10.000 kilometer breed.
Zoj, wat veel!
Dus als maar genoeg deeltjes uiteenvallen in kleinere deeltjes,
wordt er weer een hele hoop licht geabsorbeerd.
En ook duidelijk is dat de verschillende lagen in de atmosfeer grote invloed op elkaar hebben.
Een lager in de atmosfeer liggende donkere vlek
kan weer dramatische gevolgen hebben voor de lagen daarboven.
Maar ja, zoals wel vaker is het laatste er nog niet over gezegd.
Het is mijns inziens enorm boeiend
dat we dit soort waarnemingen vanaf de aarde kunnen doen met bestaande telescopen
en dat het niet per se meer het exclusieve domein van peperdure ruimtevaartuigen is.
Wilt u nou zelf eens kijken naar de grote rode vlek op Jupiter?
Ja.
Nou, dat lukt al met een bescheiden telescoop.
Oh, gelukkig!
De planeet Jupiter wordt steeds beter zichtbaar
naarmate we verder in het jaar 2023 terechtkomen.
In september ziet u Jupiter al vroeg in het oosten opkomen,
waarna deze planeet de hele nacht zichtbaar is.
In november staat Jupiter in oppositie met de zon
en is s'nachts dan ideaal zichtbaar.
Als u nou denkt, hoe kun je dat soort dingen van tevoren weten?
Nou, ik gebruik daarvoor de onovertroffen hemelkalender
van Andreas Dil en Christian Steijert,
die ik ook weer voor 2024 zal hanteren.
Ik ben de eerste om boeken en artikelen elektronisch te lezen,
maar juist zoiets als een hemelkalender is heerlijk om in boekvorm te hebben
en lekker in te bladeren.
U vindt een link in de show notes van deze aflevering.
Ook trouwens het ideale cadeau voor uzelf of iemand anders
als de Sint binnenkort weer over onze daken komt scharrelen.
En als we het dan toch over boeken hebben,
vrijdag 1 september gooi ik de quantumdobbelsteen
voor het verloten van vijf gesigneerde exemplaren van het boek
Wat is ruimte waard van Marjolein van Heemstra.
Als u de aflevering van vandaag nog voor die datum hoort
en mee wilt dingen naar een exemplaar,
kunt u nog tot 1 september 2023 een mailtje sturen aan
tot de volgende keer.
En dan ga ik nu in mijn ruimteschip in 2019
maar even naar een podcast luisteren
met als uitzicht die prachtige planeten Neptunus.
U luistert naar Zimmerman & Space.
Als we een willekeurig boek over de planeten van ons zonnestelsel openslaan,
dan zien we bealve natuurlijk de ring om planeet Saturnus,
ook stevast de rode vlek op planeet Jupiter.
Dat is ook niet zo vreemd, want deze rode vlek,
liefkozend ook al de Great Red Spot genoemd,
is een storm die waarschijnlijk al eeuwen voedt
op die grootste planeet in ons zonnestelsel.
