U luistert naar Zimmerman & Space.
We hebben al wel eens eerder geluisterd naar een sonificatie van een pulsar.
Weet u het nog?
Dat was het geluid van de Vela-pulsar.
Dit is een pulsar in het sterrenbeeld Vela met een rotatieperiode van 0,089 seconden.
Deze pulsar is een restant van een supernova die zo'n 12.000 jaar geleden plaatsgevonden heeft.
Het sterrenbeeld Vela is alleen voor wie helemaal in het zuiden van de Benelux een vrije zuidelijke horizon heeft, soms een klein stukje te zien.
Voor de rest is het een sterrenbeeld voor het zuidelijk halfrond.
Maar van die pulsar ziet u toch niks.
Een pulsar is het eindstadium van bepaalde zwaardere sterren.
Als er geen energie meer kan worden geproduceerd door kernfusie in zo'n zware ster, implodeert de kern van de ster.
De theorie is dat de afzonderlijke protonen en elektronen dan samen een heleboel neutronen vormen die dicht op elkaar gepakt zitten.
Dit imploderen kan dan weer gevolgd worden door een enorme supernova-explosie.
Hierbij verliest de ster op leeftijd de meeste massa.
Door dit krimpen en de wet van behoud van impulsmoment gaat de neutronenster dan veel sneller om haar as draaien.
Een beetje als de schaatser die haar armen intrekt en sneller gaat draaien.
Zo'n neutronensterretje is echt heel klein, zo'n 20 kilometer breed.
Als deze ronddraaiende neutronensterne ook nog een sterk magneetveld kent,
dan kan het zijn dat we deze als een snel ronddraaiende vuurtoren waarnemen vanaf de aarde.
De bundels radiostraling die zo'n pulsar de hele tijd door het helal zwiept,
zien we dan in de tijd steeds weer terugkeren en weggaan.
In het geval van de Vela-pulsar dus elke 0,089 seconde.
Dat is het geluid dat we eerder lieten horen.
Een rotatietijd van 0,089 seconde, dat betekent een frequentie van 11 hertz.
Een enkeling zal nu verbaasd zijn dat we dat kunnen horen,
want leerden we niet bij biologie dat mensen pas geluid vanaf 20 hertz kunnen waarnemen?
Ja, dat klopt. En toch kunt u het horen.
Uw en mijn gehoor kunnen geen sinus van 11 hertz waarnemen.
Een sinus is een zuivere toon zonder harmonische, zoals u nu hoort.
Maar de sonificatie van de Vela-pulsar, die u nu hoort, is geen sinus
en bevat dus een hoop harmonische boven de 11 hertz die wij wel degelijk kunnen horen.
Als we de sonificatie van de Vela-pulsar in eind vertragen,
kunt u horen dat de golf allerlei extra geluid bevat en een beetje als een hartslag klinkt.
Het klinkt merkwaardig en zelfs ongeloofwaardig snel
dat een complete neutronenster 11 keer per seconde rond kan draaien.
Ik twijfel hieraan.
Het helpt misschien door te bedenken dat het hier een totaal ander soort natuurkunde betreft
dan wij op aarde tegenkomen.
Een neutronenster, en dus ook een pulsar, bestaat uit materie die op aarde niet voorkomt.
De dichtheid van deze materie is zo hoog dat een theelepeltje pulsar een massa van ongeveer 5,5 maat 10 tot de 12 kilogram heeft.
Het magneetveld aan het oppervlak van een pulsar heeft een veldsterkte van zo'n 10 tot de 11de Tesla.
Ter vergelijking, in een laboratorium op aarde is het op dit moment mogelijk een magneetveld met een veldsterkte van 45 Tesla te produceren.
Dat is al een ongezond hoge veldsterkte waarbij amfibieën gaan leviteren.
Op grote afstand van een pulsar zouden de atomen van uw lichaam al uit elkaar getrokken worden door het magneetveld van de pulsar.
Verder ondervindt een ronddraaiende neutronenster of pulsar in het heelal een verwaarloosbare hoeveelheid wrijving.
Dus zo kan een pulsar miljoenen jaren ongestoord rondjes draaien.
Het kan trouwens nog een stuk sneller dan de Vela-pulsar.
Dat kan je je toch niet voorstellen?
De Krab-pulsar draait 30 keer per seconde rondjes.
Daar hoorde u een sonificatie van de Krab-pulsar.
Nou, blij om dat te horen.
En van de paar duizend pulsars die de astronomie inmiddels kent is PSR J17482446AD de snelste tot nu toe.
Deze draait 716 keer per seconde om haar as.
Alles goed en wel, maar een pulsar maakt toch geen geluid?
Dit vraagt, denk ik, om wat extra uitleg.
Ja, dat klopt.
Daarom noemen we het een sonificatie.
Daarbij nemen we een periodiek in de tijd veranderende waarde en zetten deze om naar voor mensen hoorbaar geluid.
In het geval van de ratels en piepjes die we in deze aflevering tot nu toe hoorden, klopte steeds de x-as de tijd.
Tenzij we natuurlijk de boel verdraagde.
Maar wat we op de y-as zetten is de intensiteit van de radiostraling, maar dan als fluctuatie binnen ons gehoorbereik.
Aha, zo zit het dus!
Dat kunnen we uiteraard met van alles doen.
Ik heb bijvoorbeeld wel eens een decibelmeter naast mijn bed gelegd om te registreren hoe hard ik eigenlijk snurk.
De dB-meter meet dan om de zoveel seconden de geluidsdruk en bewaart deze getallen in een tabel.
Dat levert, afhankelijk van hoe nerderig u bent, interessante waarnemingen op.
Ben jij zo'n nerd, Hens?
Allereerst kon ik zien dat de constante ruisvloer van onze slaapkamer hier in Bildhoven de hele nacht rond de 30 dba SPL ligt.
Dat is nog steeds muisstil trouwens hoor.
Oh, gelukkig!
Bovendien slaapt mijn vrouw meestal met oordoppen in.
Ja, omdat jij zo ligt te snurken, Hens.
Mijn snurkepisodes duren minuten lang om dan weer abrupt te stoppen.
Dat is waarschijnlijk als ik mij omdraai of wanneer de remslaap aanvangt.
Een nightmeer?
Een horrible nightmeer.
Deze tabel met geluidsdrukwaardes gedurende 8 uur slaap kan ik verlengen met 16 uur stilte omdat ik overdag doorgaans niet snurk.
Dat levert dan een periodiek in de tijd veranderende tabel met waardes op die ik weer hoorbaar kan maken.
In plaats van een fluctuatie tussen de 30 db SPL, dus stilte van de nacht, en 72 db SPL, mijn hardste gesnurk, schaal ik de waardes naar een functie tussen de 0 en 1.
Om dit echter hoorbaar te maken moet ik de tijd enorm versnellen.
Dus deze piep is de intensiteit van mijn gesnurk binnen een etmaal, maar dan enorm versneld.
Als we het wat vertragen is goed te horen dat het maar een deel van het etmaal betreft.
Met zo'n willekeurig voorbeeld van een waarde in de tijd kunnen we doen wat we willen.
Dwaai niet een beetje af van het onderwerp.
Ik kan er bijvoorbeeld een melodietje mee spelen.
Nu kan ik me best voorstellen dat u denkt, is dit echt een stukje muziek dat het gesnurk van Hens als synthesizer gebruikt?
Bijvoorbeeld omdat het helemaal niet als snurken klinkt.
Of omdat deze podcast zichzelf ook niet altijd even serieus neemt.
Nou, om met dat eerste te beginnen.
Ik kan ook wel een melodietje spelen met een snurk.
Maar wat we met sonificatie doen is iets heel anders.
Dan brengen we periodieke informatie binnen het bereik van het menselijk gehoor.
In het snurkgeval is de waarneming in de tijd dusdanig versneld dat het voor ons gewoon als een toon klinkt.
Bovendien heeft mijn decibelmeter, die naast mijn bed lag, nooit het geluid van mijn snurk vastgelegd.
Alleen de geluidsdruk op bepaalde discrete momenten in de tijd.
Ja, ja, nu begrijpen we het wel.
En het klopt wel dat deze podcast zichzelf niet altijd even serieus neemt.
Maar dit melodietje is wel degelijk gebaseerd op mijn snurktabel.
Ik heb eenvoudig het geluidsbestand op een wavetable synthesizer in Ableton Live gesleept.
Dat het voor u als veel werk klinkt, betekent verder niets.
Ik experimenteer al ruim vijftig jaar met geluid en het is ook nog mijn werk.
Dus kleine moeite om een beetje mijn best te doen voor deze podcast.
Bovendien, de generatie van uw kinderen of kleinkinderen als u die überhaupt heeft,
lacht om mijn gestuntel in Ableton Live en doet dit duizend keer sneller en beter.
Dit hele intro heeft uiteraard weer te maken met een belangrijke wetenschappelijke ontdekking binnen de astronomie.
Om dat te begrijpen kunnen we ons nog afvragen wat de wetenschappelijke waarde is van het luisteren naar bijvoorbeeld de Vela-pulser.
En dat heeft te maken met hoe ons brein werkt.
Een tabel met nummers zegt ons niet direct heel veel.
Maar als we waarnemingen op zo'n wijze kunnen masseren dat we ze aan onze zintuigen kunnen voorleggen,
is het eenvoudiger er conclusies over te trekken.
Of misschien patronen in te herkennen.
Dat doen we in feite ook met al die mooie foto's uit de astronomie.
Dat zijn ook vaak de resultaten van heel lang belichten in een bereik dat voor onze ogen onzichtbaar is.
En dan een en ander vertalen naar een mooi kleurenplaatje.
Wauw!

Het is dus een binair stelsel.
Professor Hens.
Ergens in juni 2013 werd gemeten dat deze pulsar radio stiller was geworden.
Het artikel hierover verscheen met de titel
A state change in the missing link binary pulsar system PSRJ1023 plus 0038.
In the Astrophysical Journal in 2014.
Bij deze waarnemingen werd overigens ook gebruik gemaakt van onze Westerbork synthese radiotelescoop.
Behalve een afname in radiostraling werd ook gezien dat de hoeveelheid gamma straling van de pulsar juist toe was genomen.
Sindsdien is er wat vreemds aan de hand met deze pulsar.
Dat kunnen we met een geluidsvoorbeeld illustreren, maar dan moet ik er wel bij zeggen dat dit door mij gefingeerd is.
Al zal ik mijn best doen het in de buurt te laten komen van hoe het echt zou kunnen klinken.
Een rotatieperiode van 1,69 milliseconden, dat betekent een frequentie van 592 hertz.
Dat is een onaangename pieptoon.
Om het realistisch te laten klinken heb ik als golfvorm precies één omwenteling van de eerder gehoorde Vela-pulsar genomen.
Als we lang genoeg naar deze PSRJ1023 plus 0038 pulsar luisteren, dan horen we dit.
Af en toe neemt de helderheid van de radiostraling van de pulsar plots klap sterk af.
Om dan weer op onvoorspelbare momenten terug te keren naar het oorspronkelijke niveau.
Dit fenomeen kreeg een eigen naam, TMSP, wat staat voor Transitional Millisecond Pulsar.
Dat het een milliseconden pulsar is, heeft te maken met die idioothoge rotatiesnelheid.
En Transitional staat uiteraard voor het heen en weer schakelen van straling die bij deze pulsar gemeten wordt.
Een transitie van de ene naar de andere modus.
Beide modi duren doorgaans maar een paar minuten en schakelen bijna in één keer van de ene naar de andere modus.
In juni van 2021 werd gedurende twee nachten met een grote hoeveelheid telescopen, zowel op aarde als in de ruimte, gekeken naar deze pulsar.
Er werden in dat betrekkelijk korte tijdsbestek maar liefst 280 transities in de straling waargenomen.
Er wordt nu onderscheid gemaakt tussen een high-modus, waarin de pulsar in röntgen, ultraviolet en zichtbaar licht uitzendt,
en een low-modus, waarin de pulsar juist vooral in het radiobereik uitzendt.
Om goed te kunnen kijken wat er nou precies gebeurt, waren dus verschillende telescopen nodig.
Een radiotelescoop op aarde kan dan zien wat er in het radiobereik gebeurt,
terwijl een röntgensatelliet kan meten hoe de röntgenintensiteit over de tijd wisselt.
Voor de röntgenwaarnemingen werd gebruik gemaakt van de XMM-Newton-satelliet.
Voor de radiowaarnemingen werd onder andere gebruik gemaakt van de ALMA-telescoop in Chili.
Vorig jaar verscheen over deze multigolflengte-waarneemsessie een artikel in Astronomy & Astrophysics met de titel
Matter ejections behind the highs and lows of the transitional millisecond pulsar PSRJ1023 plus 0038.
Heel mooi is dat in alle waarnemingen op alle verschillende frequentiebanden gezien kan worden
dat de pulsar van de ene modus op de andere overschakelt.
Hoofdauteur Maria-Christina Baglio legt in het artikel uit wat er waarschijnlijk gebeurt bij deze enigmatische pulsar.
De transitie van de ene naar de andere modus en weer terug heeft te maken met het samenspel van de pulsar wind en de materie die naar de pulsar wordt toegetrokken.
We zeiden in het begin al dat deze pulsar om een reguliere ster heen draait.
Door de immense zwaartekracht van de pulsar trekt deze materie van die reguliere ster naar zich toe.
Hierdoor ontstaat rond de pulsar, net als bij een zwart gat, een accretieschijf.
Mag het in het Nederlands?
Dat kunt u zien als een soort platte wolk van gas en stof die om de pulsar hangt.
Dit gas en stof is door de zwaartekracht van de pulsar uit de omgeving gestolen en dus in dit geval afkomstig van die andere reguliere ster.
In de lage radiosterke modus, die ongeveer 20 tot 30 procent van de tijd duurt, wordt aangetrokken materie in een dunne straalstroom weggeslingerd van de pulsar.
De omgeving van de pulsar is dan grotendeels transparant voor radiostraling, waardoor we die goed kunnen waarnemen met onze telescopen op aarde.
Maar als een deel van de aangetrokken materie dichter bij de pulsar komt, wordt deze materie sterk verhit door de pulsar wind.
Deze pulsar wind bestaat uit geladen deeltjes die met een aanzienlijk deel van de lichtsnelheid van de pulsar weggeslingerd worden.
We noemen dat relativistische snelheden.
De hoge energie van de pulsar wind warmt de aangetrokken materie op, waardoor deze begint te gloeien in het röntgen-, gamma- en optisch bereik.
Dit is de high-modus van de pulsar.
De gloeiende accretie wolk om de pulsar houdt radiostraling dan tijdelijk tegen, in deze 70 tot 80 procent van de tijd.
Maar deze situatie is onhoudbaar en uiteindelijk blaast de pulsar wind de opgloeiende gas- en stofwolk weer weg van zich af.
Daarmee komt de pulsar weer in de lage modus terecht.
Waarom dit alles zo willekeurig heen en weer schakelt is nog niet goed duidelijk.
Maar we zijn in ieder geval weer een stapje dichter bij het begrijpen van transitionele milliseconden pulsars.
Maakt niet uit, oké.
De hoop is nu gevestigd op de European Southern Observatory's Extremely Large Telescope in Chili, die vanaf 2028 waarnemingen kan gaan doen.
Dit is overigens geen radiotelescoop, maar een optische en infrarode telescoop.
Dit wordt nogal een indrukwekkende bedoening met een 39 meter brede spiegel, die door adaptieve optiek haarscherpe blaadjes moet gaan opleveren.
En dan zijn we de 1 september deadline van onze verloting gepasseerd.
Ik kan natuurlijk wel doen alsof ik nu live vijf winnaars ga trekken.
Maar de waarheid is dat ik mijn dochter al op precies 1 september het Python script heb laten uitvoeren.
Dat het zo makkelijk kan.
Met de quantum random willekeurigheidsgenerator in Australië werden uit de 65 inzendingen de volgende vijf gelukkigen geselecteerd,
die een gesigneerd exemplaar van het boek Wat is ruimte waard van Marjolein van Heemstra zullen ontvangen.
Ik zal snel contact opnemen om de adressen te bemachtigen waar de boeken naartoe kunnen worden gestuurd.
Gefeliciteerd.
En voor iedereen tot de volgende keer.
Gefeliciteerd.
