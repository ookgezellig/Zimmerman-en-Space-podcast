Stof. Valt daar nou een hele column mee te vullen? Als een stofzuigerzak?
Nou ja, het is reuze interessante stof.
We vinden stof overal om ons heen. Vooral als je niet zoveel stof zuigt.
Hens!
Stof zoals dat hier op mijn computer voor mij ligt, heeft veelal een wereldse oorsprong.
Zoals bijvoorbeeld de huidschilfers van ons gezin en onze katten.
Vezels van kleding, et cetera.
Maar dagelijks regent er ook stof uit de ruimte neer op onze aarde.
Volgens een studie uit 2021 met de titel
The Micrometeorite Flux at Dome Sea Antarctica Monitoring the Accretion of Extraterrestrial Dust on Earth
landt er 5,2 miljoen kilogram stof met een buitenaardse oorsprong per jaar op onze planeet.
Dat is toch niet te geloven?
Ja, terwijl wij ons opwinden over de stijgende energiekosten, terwijl we onze Netflix en Apple TV series kijken,
zijn er ook wetenschappers die op de koudste plekken op aarde onderzoek doen om onze kennis als mensheid te verbreden.
Wetenschappers zoals Julian Rojas, hoofdauteur van het voornoemde artikel over Extraterrestrial Dust.
De schatting van 5,2 miljoen kilogram stof per jaar is gedaan op basis van onderzoek door Rojas en collega's in Dome Sea in Antarctica,
waar de sneeuw extreem schoon is, de temperaturen zal er boven de min 25 graden Celsius stijgen en de wind ook nauwelijks waait.
Het is tevens een van de beste plekken op aarde om naar de sterrenhemel te kijken.
Laten we onze moonboots en een extra trui aantrekken en kijken of we daar de melkweg kunnen zien.
We spoelen voor het gemak ook even zes maanden de toekomst in.
Want als we werkelijk nu, eind januari 2023, naar Antarctica zouden afreizen,
gaat de zon daar niet onder en zien we wekenlang geen donkere sterrenhemel.
Aha, binnen zitten onze wetenschappelijke collega's naar een tv-serie te kijken op Netflix.
Laten we naar buiten gaan.
De deur achter is dicht, anders wordt het maar koud daarbinnen.
Het vaait een klein beetje en het is inderdaad bar koud hier buiten.
Het eerste wat opvalt is de immense hoeveelheid sterren in deze maanloze nacht.
Zo zien we het in Nederland nooit, vanwege de vele bronnen van lichtvervuiling,
die hier op Antarctica natuurlijk volledig ontbreken.
En ja hoor, de melkweg superduidelijk zichtbaar als heldere band aan de hemel.
Het is lastig hier sterrenbeelden te herkennen, omdat we ons op het zuidelijk halfrond bevinden.
Maar dat daar lijkt toch verrek te veel op dierenriemsterrenbeeld de schorpioen.
Er valt ons nog iets op.
De melkweg is geen effen heldere band, maar wordt op plaatsen onderbroken door donkere vlekken.
En om bij het onderwerp van vandaag te blijven, ook dit betreft stof.
De meest prominente onderbreking in de melkweg noemen we ook wel de Great Rift.
Naar schatting bestaat deze Great Rift uit 1 miljoen keer de massa van onze zon,
verdeeld over plasma en inderdaad stof.
Er dwarrelden de afgelopen maanden wat vragen over dit interstellaire stof binnen,
dus vandaar dat we daar vandaag eens wat tijd aan zullen besteden.
Stof zoals dat op aarde terechtkomt is grotendeels afkomstig van ons eigen zonnestelsel.
Rojas en collega's vonden dat zo'n 60% van alle onderzochte stofdeeltjes
restanten van kometen met een relatief korte omlooptijd zijn.
De meeste meteorenzwermen die we jaarlijks meemaken worden ook veroorzaakt door restenmateriaal
die in onze baan rond de zon hangen en over zijn gebleven toen kometen langskwamen.
De meeste van die gruisdeeltjes branden als meteoren op in onze atmosfeer
en de resten daarvan dwarrelen dan deels naar het aardoppervlak.
Ook veel stofdeeltjes die op aarde terechtkomen vinden hun oorsprong in de planetoïdengordel
tussen de banen van de planeten Mars en Jupiter.
Onder de microscoop is het verschil goed te zien.
Stofdeeltjes van kometen zijn gemiddeld poreuzer
en bevatten meer organische moleculen dan deeltjes uit de planetoïdengordel.
Maar als we die band in de melkweg, de Great Rift, beschouwen,
dan kunnen we op onze vingers natellen dat dergelijk stof een andere oorsprong moet hebben.
Daar tussen de sterren vinden we geen kometen of planetoïden.
In heel veel melkwegstelsels zien we dergelijke donkere stofbanden.
Een heel mooi voorbeeld is de Sombrero-nevel of M104.
Dit is een spiraalvormig sterrenstelsel in het sterrenbeeld Virgo, de maagd.
Met behulp van de Hubble-ruimtetelescoop werd een van de mooiste foto's van dit Sombrero-stelsel gemaakt.
Ik link er wel naar in de show notes van deze aflevering.
Heel duidelijk is hier de donkere stofring te zien.
De Sombrero-nevel is een dankbaar object om eens te zoeken op een heldere nacht met een redelijke telescoop.
Ik vond hem ook ooit in mijn 5-inch sterrenkijker.
Maar alleen, we hadden het over stof en als we te lang buiten blijven staan, bevriezen we nog.
Dergelijke interstellaire stofwolken in sterrenstelsels vinden hun oorsprong in sterren.
Stof wordt veelal de ruimte ingeslingerd bij supernova-explosies.
Bij dat proces kunnen complexe moleculen zoals koolstof, ijzer of silicium ontstaan.
Op eenopingen van dat soort moleculen vormen de vaste kern van de stofdeeltjes.
Met de tijd ontstaat hier omheen een grotere ijsmantel van koolstofdioxide, water, ammonia of methaan.
We hebben het dan nog steeds over een stofdeeltje van hooguit een halve micrometer.
Zo tussen de sterren kan het bijzonder koud worden en ook blijven.
Vandaar dat ijsafzetting ontstaat op deze stofdeeltjes.
Maar er gebeurt nog iets.
Hier tussen de sterren wordt het stof niet beschut tegen ultraviolette straling en kosmische straling.
Daar waar we stofwolken vinden vliegen ook losse atoomkernen langs.
Wanneer deze tegen zo'n stofdeeltje aanbotsen is het mogelijk dat twee kernen fuseren tot een waterstofmolecuul.
De exces energie die hierbij vrijkomt kan worden geabsorbeerd door het stofdeeltje.
Aan het oppervlak van deze ijzige stofdeeltjes kunnen met de duizenden of miljoenen jaren die passeren uiteindelijk organische moleculen ontstaan.
Een bijzondere functie van stof is dat het de geladen deeltjes, plasma, omzet in neutrale moleculen.
Astronomen gaan er vanuit dat dit een essentieel proces is in de formatie van sterren.
Immers, ionen zijn geladen en geladen deeltjes stooten elkaar af bij gelijke lading.
Om sterren te laten ontstaan uit stof is het belangrijk dat de deeltjes elkaar juist vinden door de onderlinge zwaartekracht.
En dat gaat weer gemakkelijker als ze niet geladen zijn.
Ook fungeren deze stofwolken als omzetters voor de grote hoeveelheid energie die binnenkomt,
ofwel door botsingen van hoogenergetische kosmische deeltjes, of door met name ultraviolette straling.
De stofdeeltjes weten deze energie op te vangen en opnieuw uit te zenden als middeninfrarode straling.
Dit proces houdt de omgeving koud, wat een cruciaal gegeven is voor het verkrijgen van organische verbindingen.
We hebben het dan over temperaturen van zo'n 10 Kelvin.
Zo koud is het hier in Antarctica niet, maar laten we het nog even wat grondiger hebben over de oorsprong van de stofdeeltjes,
voordat we geen gevoel meer hebben in onze vingers.
Ik vond een aardig artikel van auteurs Sarangi, Matsura en Michalotta met de titel
Dust in Supernovas en Supernova Remnants, Formation Scenarios,
waar de ontstaansgeschiedenis van kosmisch stof in wordt samengevat.
Het artikel is uit 2017 dus redelijk recent.
Wie zelf op zoek gaat zal ontdekken dat er relatief veel over stof in de ruimte gepubliceerd wordt.
En als we bedenken dat dit stof aan de oorsprong van zo'n beetje alles ligt,
dan is het vanuit dat standpunt inderdaad een interessant onderwerp.
Oké, interessant.
Sarangi en collega's schrijven dat supernova's de primaire bron van interstellair stof zijn.
Alhoewel we meestal zeggen dat een supernova de gebeurtenis is aan het einde van het leven van een zware ster,
waarbij de boel in een enorme explosie uit elkaar knalt,
liggen de zaken net iets ingewikkelder.
Op dit moment worden verschillende type supernova's onderscheiden.
De type 1b, type 1c en diverse type 2 supernova's
zijn varianten waarbij een reusachtige ster inderdaad vergaat in een enorme explosie.
Maar het type 1a supernova ontstaat wanneer een witte dwergster een ander object,
bijvoorbeeld een dode ster die er omheen cirkelt,
middels accretie leeg slurpt en een cruciale massa bereikt.
En ook dan ontstaat een enorme explosie waarbij materiaal de ruimte in wordt geslingerd.
In vergelijking met de andere supernova-varianten
is de stofproductie van 1a supernova's echter verwaarloosbaar.
Behalve bij supernova's zien we ook stof wegvloeien bij zogenaamde AGB
of Asymptotic Giant Branch sterren.
Dit zijn minder zware sterren die dan ook niet uit elkaar knallen als ze hun leven beëindigen.
En er zijn ook nog sterren die al tijdens hun leven veel massa de ruimte instuwen,
zoals Wolf-Rayet sterren en heldere blauwe variabele sterren.
Maar het is in supernova-explosies waarbij de kern van een ster in elkaar klapt,
dat we de meest dramatische stoffabrieken in ons heelal tegenkomen.
Een zeer goed bestudeerde supernova is SN 1987A in de grote Magelaanse wolk.
Dit is een type 2 supernova-explosie die in onze huidige tijd waarneembaar was
en ook nog relatief dicht bij ons plaatsvond.
We hebben het dan nog steeds over 170.000 lichtjaar van ons verwijderd,
maar dat is relatief dichtbij.
En ook weer niet te dichtbij, anders luisterde u nu niet naar deze podcast,
wat ook weer jammer zou zijn.
Ja, ja.
SN 1987A is een van de beter bestudeerde astronomische objecten.
Hier werd het ontstaan van stof rechtstreeks waargenomen.
615 dagen na de supernova werd waargenomen dat stofwolken begonnen uit te zenden
in nabij en mid-infrarood.
Ook was na 530 dagen zichtbaar dat optisch licht werd verduisterd door dit stof.
In de jaren daarna werd SN 1987A regelmatig bestudeerd.
Zo'n 13 jaar na de supernova-explosie was goed te meten
dat de ruimte in het stof ernstig was afgekoeld tot 150 Kelvin.
Nog veel later werd en wordt waargenomen dat SN 1987A dimt in het mid-infrarood
en juist meer begint te schijnen in het röntgenbereik.
Mogelijk dat stof weer wordt vernietigd door deze röntgenstraling.
In 2010 werd met de Herschel-ruimtetelescoop een toename in ver-infrarood gemeten in deze supernova-rest.
Raadselachtig was de snelheid waarmee stofdeeltjes door de vrije ruimte bewegen vanaf SN 1987A.
Astronomen gingen er vanuit dat deeltjes met een snelheid boven de 100 km per seconde weer uiteen zouden vallen.
En bij SN 1987A lijkt het erop dat de stofwolken expanderen met 2000 km per seconde.
We gaan er nu vanuit dat de vrij constante hoge snelheid maakt dat de stofdeeltjes het overleven.
Een plotselinge schokgolf, zoals vaak gezien wordt bij supernova's, zou weer in staat zijn het stof af te breken.
De chemische en natuurkundige processen waarbij stofdeeltjes van complexere samenstelling dan alleen waterstof of helium ontstaan,
worden nog niet goed begrepen, wat de bijzondere interesse in interstellair stof misschien ook verklaard.
Bovendien bestaat er een discrepantie tussen wat in mid-infrarood en submillimeter wordt aangetroffen in interstellaire stofwolken.
Met andere woorden, de hoeveelheid massa die wordt geschat hangt af van de golflengte waarmee naar stofwolken gekeken wordt.
Dit is absurd!
In zichtbaar licht houdt het stof het sterrenlicht van achterliggende sterren tegen.
Dat zien we met eigen oog als we nu naar boven kijken naar de melkweg en die donkere banden waarnemen.
Maar wat we de afgelopen maanden goed hebben kunnen zien is dat de James Webb ruimtetelescoop in infrarood dwars door het stof heen kan kijken en achterliggende hemellichamen zichtbaar maakt.
Het is met name in het nabij infrarood dat de JWST dit voor elkaar krijgt met het zogenaamde NIRCAM-instrument.
De mid-infrarood-telescoop van de JWST, MIRI, kijkt juist naar het infrarode licht dat door stof wordt uitgezonden zoals we eerder al bespraken.
Dat is de energie die het stof absorbeert en daarna weer wegstraalt.
De mens kent al eeuwen die donkere banden in onze melkweg maar we weten pas ongeveer een eeuw dat er stofwolken tussen de sterren bestaan.
De grootste vorderingen zijn gemaakt met de opkomst van infrarood-astronomie, met name buiten de atmosfeer van onze aarde.
Er is al wel een heleboel ontdekt over ruimtestof.
Type 2P-supernova's zijn de grootste stofproducenten die we in ons heelal tegenkomen.
De productie van stof komt ongeveer een jaar na de supernova-explosie op gang en duurt enkele jaren.
Stofdeeltjes ontstaan door het samenklonteren van deeltjes tot nieuwe moleculen waaromheen een ijslaagje ontstaat.
De massa en grootte van stofdeeltjes is omgekeerd evenredig aan de hoeveelheid radioactieve nickel-56-isotoop die ten tijde van de supernova-explosie ontstond.
De hoeveelheden koolstof en zuurstof die aan worden getroffen in stofdeeltjes hangen af van de grootte van de oorspronkelijke ster.
Maar de productie van stof is verder nog grotendeels in nevelen gehuld.
Wel is duidelijk dat de JWS-T-ruimtetelescoop ons mogelijk een hoop nieuwe inzichten gaat opleveren.
Zo ziet u maar, een infraroodtelescoop is niet alleen geschikt voor het kijken naar rood verschoven licht uit het verre verleden van het heelal,
maar ook voor straling van mysterieuze stofwolken in de recentere geschiedenis.
Tot de volgende keer.
En hartstikke bedankt voor alle gulle giften aan deze podcast.
Mocht u ook nog een onaangename zwaarte in uw portemonnee voelen,
een link naar de GoFundMe van Zimmerman & Space vindt u in de show notes.
En dan gaan we maar weer naar binnen, want ik heb ze onderhand geen gevoel meer in mijn tenen.
...
