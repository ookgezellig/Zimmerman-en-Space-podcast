U luistert naar Zimmerman & Space.
Nou, interessant.
Door naar deze podcast, een vergelijkbare astronomische podcast, te luisteren...
willen sommigen van u misschien wel wat meer van het heelal zien.
Zeker nu de zomervakantie weer een beetje in zicht komt.
Maar daarbij lopen de meeste van ons tegen vier uitdagingen aan.
1. Er zitten maar zoveel uren in een dag en vaak zijn we te moe of te ongemotiveerd.
2. Wonen in een ernstig lichtvervuilde omgeving.
3. Het wisselvallige weer.
En 4. Onbekendheid met wat er dan zoal te zien zou zijn.
En dat terwijl astronomie, enigszins vergelijkbaar met de aanschouwing van kunst...
goed en gezond voor ons is.
Echt?
De World Health Organization zegt hierover...
In de afgelopen decennia zijn we de intrinsieke gezondheidsvoordelen...
van artistieke en recreatieve activiteiten gaan begrijpen.
Kunst en recreatie kunnen ons helpen om emotioneel de weg te vinden in de strijd tegen een ziekte of blessure...
om moeilijke emoties te verwerken in tijden van nood en uitdagende gebeurtenissen.
Voordelen zijn te zien in verschillende indicatoren...
waaronder gezondheidsbevordering...
het beheer van gezondheidscondities en ziektes en ziektepreventie.
En daarom leek het mij aardig in deze aflevering enkele barrières langs te lopen...
in de hoop dat enkele van u, al dan niet bewust...
de gezondheidsvoordelen van astronomische recreatie kunnen genieten.
Laten we beginnen met de eerste uitdaging.
Vermoeidheid en motivatie.
Want u moet geleidelijk weer wennen.
Ik denk dat we daar op zich weinig aandacht aan hoeven te besteden...
Want als we de andere drie uitdagingen wat verlichten...
bent u in ieder geval goed voorbereid op het moment dat de motivatie eens toeslaat...
of de vermoeidheid wel mee lijkt te vallen.
Ja, dat zeg jij.
Maar één ding over motivatie is dat het mijns inziens belangrijk is...
te veel frustraties te voorkomen.
Hoe vervelend is het om er op die ene heldere zomeravond achter te komen...
dat u uw verrekijker niet mee heeft genomen op vakantie.
Of dat de accu in uw mobiele telefoon leeg is...
juist toen u die app wil gebruiken om uw weg aan de sterrenhemel te vinden.
Dus laten we gedurende deze hele aflevering een oog openhouden...
voor zaken die tot frustraties kunnen leiden.
Oké.
Als ik zo eens naar de statistieken van deze podcast kijk...
zie ik dat er op dit moment in 96 landen of grondgebieden naar geluisterd wordt...
in 1768 steden en dorpen in totaal.
Hens, ik twijfel hieraan.
Of althans, de IP-adressen in 1768 verschillende steden en dorpen...
zijn gebruikt om in ieder geval één aflevering te downloaden.
Strikt gezien zegt dit natuurlijk niets over het luistergedrag.
Maar goed, hoe dat ook zij...
voor een aantal van u zal een heldere sterrenhemel meer regel dan uitzondering zijn.
93% van de luisteraars zit echter in Nederland, België of Duitsland...
en daarvan heeft een grote meerderheid regelmatig te kampen met slecht weer...
en altijd met lichtvervuiling.
Betekent dit dan dat u niets aan tuin- of balkonastronomie kunt doen?
Nou, dat klinkt niet goed, Hens.
Laten we eens kijken wat de opties zijn.
En geloof je er zelf in?
Als we fenomenen aan de sterrenhemel willen zien...
dan hebben we het vaak over magnitude om de helderheid van een object aan te geven.
Dit is een enigszins verwarrende schaal...
omdat een groter magnitudegetal een kleinere helderheid aangeeft.
Gasverdamme!
Negatieve magnitudegetallen kennen we ook...
en objecten met zo'n negatieve magnitude...
kunnen we onder redelijke omstandigheden goed zien met het ongewapende oog.
De zon heeft een magnitude min 26,74.
De volle maan min 12,6.
Het is interessant om zelf uit te zoeken wat de grensmagnitude...
het lichtzwakste object dat u nog kunt zien...
is van uw waarneemlocatie.
Mocht u dan een gids of een app raadplegen...
dan is gelijk duidelijk of er een kans bestaat...
het genoemde object überhaupt met het blote oog waar te nemen.
Yay!
De BBC Sky at Night heeft een zoekkaartje van sterrenbeeld de kleine beer...
waarmee u uw eigen naked eye limiting magnitude kunt bepalen.
De meeste mensen weten de kleine beer wel te vinden...
en hierin vinden we een aantal sterren met een vaste magnitude...
die ons kunnen helpen.
De polster heeft een magnitude 2.
Die polster is de punt van de steel van een soort klein steelpannetje.
De polster zelf is meestal geen probleem om te vinden.
Maar kijk dan eens of u de vierster van het pannetje kunt vinden.
En dan bedoelen we natuurlijk niet het beroemde steelpannetje van de grote beer.
We hebben het nu over de kleine beer.
De helderste ster van de vier, Koghab, heeft een magnitude 2.
Die zien we dus wel.
De ster daaronder, als we in de analogie van een klein pannetje blijven denken...
per kat, heeft een magnitude 3.
3.
De linksbovenster van het pannetjegedeelte van de kleine beer...
akva-arkadain heeft een magnitude 4.25.
En de vierde ster linksonder, anva-farkadain...
heeft een magnitude 4.95.
Ziet u deze vier sterren allemaal...
dan kunt u dus zeker zoeken naar objecten tot magnitude 5.
Natuurlijk gaan we er nu van uit dat de lichtvervuiling...
homogeen over de hemel is verdeeld.
En dat is doorgaans niet het geval.
Vaak zien we een koepel van licht boven stedelijk gebied...
kassen of industrie.
Natuurlijk kunt u op de fiets of in de auto stappen...
en naar een betere plek verkassen voor uw waarnemingen.
Maar dat vergt dan weer net wat veel van de motivatie van velen van ons.
In de aflevering van vandaag concentreren we ons op waarnemingen doen...
vanuit eigen huis of vakantielocatie.
Een eigenschap van velen van ons, inclusief en met name mijzelf...
is dat we vaak wat onbezonnen en ongeduldig aan de slag gaan.
Dat leidt uiteraard snel tot frustraties.
Wilt u de sterrenhobby nou wat serieuzer gaan aanpakken...
dan is het zeker slimme keer gade te slaan...
op waar de grote lichtvervuilingsgebieden aan de sterrenhemel...
vanuit uw locatie zichtbaar zijn.
De kans is groot dat deze met de jaren niet veranderen...
tenzij er natuurlijk een zombie-apokalyps uitbreekt...
en alle energiecentrales hun bedrijvigheid staken...
wegens gebrek aan personeel en klanten.
Vanuit mijn locatie, Beeldhoven, is de stad Utrecht duidelijk een koepel van licht...
aan onze westelijke horizon.
Dat is op zich gunstig, want een vrije zuidelijke hemel...
is waar op het noordelijk halfrond de planeten het mooist te zien zijn.
Bevindt u zich op het zuidelijk halfrond...
dan is de situatie net andersom...
en is een vrije noordelijke hemel wenselijk.
Dus loop overdag eens de tuin in met een kompas...
en probeer een realistisch beeld te krijgen van wat er wel en niet zichtbaar is.
Of als u alleen over een balkon beschikt...
waar kijkt het balkon dan over uit?
Als we dit van tevoren weten...
is het gemakkelijker een schatting te maken...
van het al dan niet zichtbaar zijn van een object of gebeurtenis waarover wij lezen.
En moet u per se over een telescoop beschikken...
om de vele facetten van astronomie te kunnen bewonderen?
Wel, nee.
Nou, blij om dat te horen.
Ik beschik zelf over een verrekijker...
die ik vaker tevoorschijn haal dan de telescoop.
Heeft u nog een verrekijker ergens in de la liggen?
Wellicht is die goed genoeg om details waar te nemen aan de maan...
of de ringen om Saturnus te onderscheiden.
Nu is het wel zo dat niemand van ons zo'n vaste hand heeft...
dat een verrekijker zonder ondersteuning echt geschikt is...
om de sterrenhemel te aanschouwen.
Oh, dat is niet best.
Daarom is het handig een statief aan te schaffen...
en te kiezen voor een verrekijker waar dat statief ook op past.
Een paar weken geleden spraken wij met astrofotograaf Arenda Schuurman...
van de winkel Ganymedes in Amstelveen.
Daar kunnen ze u met raad en daten woord staan...
als u op zoek bent naar een verrekijker en bijbehorend statief.
Ik heb zelf een Swift Belmond 12x50 Whitefield verrekijker...
die ik in 1996 kocht om naar de komeet Yakutaki te staren.
Deze verrekijker beschikt over een koppeling...
om er een statief aan te bevestigen.
Een vergroting van 12 keer is prettig...
maar u kunt mijns inziens ook een stukje groter mikken.
De Celestron Skymaster, 15x70 verrekijker...
is bijvoorbeeld een buitengewoon mooie verrekijker...
voor astronomische observaties.
Ik zie dat Ganymedes deze op dit moment voor maar 129 euro verkoopt...
dus dat is een leuk cadeau voor uzelf.
Met verrekijkers is het zaak om eentje aan te schaffen die niet te zwaar is.
Mijn Swift is best wel licht...
dus ik kan er hele wandelingen mee maken...
zonder een akelig gevoel rond mijn nek te krijgen.
Voor wat betreft statieven is er ook van alles mogelijk.
Een licht fotostatief kan fijn zijn...
maar kijk wel goed of het echt past op uw nieuwe verrekijker.
Als u op pad gaat en de verrekijker op een hek of iets dergelijks wilt klemmen...
kunt u ook een Manfrotto Magic Arm overwegen.
Ook handig op het balkon.
Met uw verrekijker een statief is er vanuit de achtertuin...
of vanaf het balkon al van alles te zien.
Dan is de grote vraag natuurlijk...
wat dan?
Dat is eigenlijk een goede vraag.
Wat nou als u midden in een lichtvervuilde omgeving woont?
De maan en de planeten zijn onder praktisch alle omstandigheden dankbare objecten.
Zelfs als de zon niet helemaal onder is...
loont het met de verrekijker naar planeten te kijken.
Mercurius en Venus staan dusdanig dicht bij de zon...
dat ze altijd alleen maar zichtbaar zijn vlak na zonsondergang of vlak voor zonsopgang.
Planeten Mars, Jupiter en Saturnus zijn ook fijne objecten om zelf aan de hemel te vinden...
en als bolletje in uw verrekijker of sterrekijker te zien.
Bij Jupiter ziet u, ook in de verrekijker...
stevast de vier helderste manen van deze planeet.
Hun positie ten opzichte van Jupiter verandert van dag tot dag.
Op 29 december van dit jaar, 2024...
ziet u alle vier de maantjes vlak bij elkaar aan één kant staan.
Planeet Uranus wordt al wat meer een uitdaging...
en staat ook dusdanig ver van ons vandaan...
dat het met een verrekijker ook meer een groen-blauw stipje is dan een bolletje.
Voor alle planeten, en trouwens ook voor onze maan...
geldt dat het handig is om bewust te zijn van de zichtbaarheid van deze objecten gedurende het jaar.
Neem bijvoorbeeld planeet Venus.
Venus is weken achter elkaar een ochtendobject...
is vervolgens een tijd niet zichtbaar en dan wekenlang een avondobject.
Op dit moment, begin juni 2024, is Venus niet zichtbaar voor ons.
Om Venus weer te bewonderen kunt u het beste wachten tot ongeveer november van dit jaar...
dan wordt het een avondobject.
Deze zomer is redelijk interessant voor de planetenjacht.
En dan heb ik het nu even over het noordelijke halfrond...
waar de bulk van uw luisteraars gestationeerd is.
Mars wordt gedurende de nacht zichtbaar.
Jupiter pas in de ochtendhemel.
Maar dan liggen we natuurlijk te snurken.
Saturnus daarentegen wordt s'avonds zichtbaar en is dan urenlang goed te zien.
Net als de zon en de maan komen planeten op in het oosten en gaan onder in het westen.
Augustus is een prima moment om Saturnus te zoeken...
en hoe familie, vrienden en geliefden een planeetje met ringen te laten zien.
We kijken in 2024 vanaf de aarde wel vrijwel in het ringenvlak...
waardoor die ringen dun zichtbaar zijn.
De komende jaren gaan we steeds meer van de ringen van Saturnus zien...
met een maximum in 2030.
Dit soort details een beetje in het achterhoofd houden is verstandig...
want dan weet u beter wat u te wachten staat.
Dat klinkt eigenlijk redelijk logisch.
De maan is wat mij betreft een van de meest indrukwekkende objecten om waar te nemen...
en dan met name als de maan niet vol is.
Er wordt wel eens wat overdreven gedaan over de volle maan...
maar dat geldt alleen voor weerwolven.
In werkelijkheid is de maan vooral interessant als u enorme schaduwen kunt zien...
en die zijn rond volle maan onzichtbaar.
Bovendien verblind het maanlicht rond volle maan nogal gauw onzicht...
zeker door een verrekijker...
dus eerste kwartier is bijvoorbeeld al veel leuker om maandetails waar te nemen.
En pak er ook eens een maankaart bij en kijk of u bepaalde kraters kunt vinden.
Om een beetje maanfase bewust te blijven kunt u deze bijvoorbeeld op uw horloge weergeven.
Ik heb zelf zo'n Apple Watch en heb de maanfase standaard op de display staan.
Voor de maan geldt ook dat deze het sterrenkijker kan verpesten.
Met volle maan of bijna volle maan overstraalt de maan de sterrenhemel en ziet u beduidend minder.
Gelukkig zit in deze tijd goed mogelijk uw waarnemingen voor te bereiden op de computer...
of een app op uw mobiele telefoon of tablet.
En als dat niet uw ding is, zijn er diverse sterregidsen beschikbaar in gedrukte vorm.
Ik heb zelf voor het tweede jaar achter elkaar de hemelkalender van Andreas Dil en Christian Steijert.
Maar er is ook natuurlijk de jaarlijkse sterregids.
De grotere boekhandel bij u in de buurt heeft deze gidsen wellicht gewoon in de kast staan...
en anders zijn ze online te bestellen.
Links vindt u in het bijschrift van deze aflevering.
Op het weer hebben we natuurlijk geen invloed, maar een paar tips zijn misschien wel nuttig.
Prettig waarnemen staat of valt bij de transparantie van de sterrenhemel.
Als het een beetje heijig is, wordt het lastiger detailswaar te nemen bij planeten of sterren goed te onderscheiden.
Een enkele volk die langs een heldere sterrenhemel trekt, hoeft echter nog geen ramp te zijn.
Dus als uw object tijdelijk achter een wolk verdwijnt, hoeft u niet gelijk naar binnen te vertrekken en een fles te ontkurken.
Enig geduld is soms wel een goede raadgeefster voor de sterrenkunde hobby.
Dat geldt sowieso als we naar buiten gaan.
Onze ogen moeten wennen aan het donker.
De pupillen worden dan groter en u ziet meer als uw ogen goed wennen aan het donker.
Dus is het ook zaak uzelf niet te verblinden.
Als u een app op uw telefoon of tablet gebruikt om objecten aan de hemel te duiden,
gebruik dan de nachtmodus die stevast onderdelen van goede sterrenapps.
Het scherm blijft dan rood en uw ogen hoeven niet weer helemaal terug te wennen.
Het is in onze contraille maar wat vaak bewolkt,
dus om frustratie te voorkomen is het verstandig goed voorbereid naar buiten te stappen.
We kunnen het weer wel een beetje voorspellen.
In het bijschrift van deze aflevering vindt u een aardige webpagina van BBC The Sky at Night met tips.
En anders zijn er de bekende bronnen zoals het KNMI om raad te plegen.
De winter is trouwens een betere tijd om waar te nemen dan de zomer.
In de winter, zeker als het vriest, is de lucht kraakhelder.
Ook gaat de zon in de winter dieper onder de horizon onder en is het s'nachts dus ook donkerder.
De zomer daarentegen is een geschiktere tijd voor velen van ons om naar boven te kijken,
omdat we dan misschien ergens zijn waar het s'nachts donkerder wordt
en meer tijd hebben om s'avonds wat naar boven te staren.
In mijn jeugd ging ons gezin regelmatig in Frankrijk kamperen
en dan was de sterrenhemel tussen een kopje thee in de tent en het gaan slapen vaak bijzonder indrukwekkend.
Hier zijn tot slot nog wat losse tips.
Voor de huistuin- en balkonastronomen onder ons is het goed te weten dat warme lucht beweegt.
Als u de telescoop in de deuroepening zet, waait er allemaal warmte naar buiten,
waardoor uw beeld meer trilt dan nodig hoeft te zijn.
Dat nemen we ook waar als objecten in de stad dicht aan de horizon staan.
Kijk dus met planetariumsoftware of een sterregids hoe hoog objecten boven de horizon staan.
Kijk ook met uw kinderen.
Ze hebben een heel andere kijk op het heelal en kunnen verrassende vragen stellen of conclusies trekken.
Grappig.
Het is veel leuker om met anderen te kijken dan in uw eentje.
Het is wat mij betreft een beetje als sporten.
Ik ben van mezelf een lui zwijn, maar ga toch bijna elke vrijdag bootcampen met een groep mensen.
Dat houdt het lijf een beetje in beweging en is vol te houden omdat het met lotgenoten is.
Zo is het ook met sterren kijken.
Neem de verrekijker mee en maak een avondwandeling met familie en vrienden.
Dat helpt ook tegen de eenzame griezeligheid van de nacht.
Na het luisteren van deze aflevering weet u als u uw jas aantrekt natuurlijk precies wat er zoal te zien is.
Tuurlijk, Hens.
En is uw mobiele telefoon goed opgeladen en staan de Redshift Planetarium app of SkySafari in de nachtstand.
Het International Space Station spotten is indrukwekkend en ook leuk om aan kinderen te laten zien.
Hoe weet je dat zo zeker?
Het is bovendien zeer zeker zichtbaar in een lichtvervuilde omgeving.
Het ISS is zichtbaar als een zeer heldere stip die in een paar minuten langs de hemel trekt.
Opvallend is dat deze stip helemaal niet knippert.
Zo weet u ook dat het geen vliegtuig kan zijn.
Wanneer u het ISS over uw locatie kunt zien langstrekken is ook een ding waar de digitale elektronica bij kan helpen.
Ik heb de gratis app Sputnik met een uitroepteken achter de naam op mijn iPhone.
Deze app kan voorspellingen doen voor het ISS en andere satellieten die langskomen voor uw specifieke locatie.
Behalve de maan en planeten zijn er ook astronomische objecten die zelfs in een lichtvervuilde stad goed te zien zijn en in een verrekijker of sterrenkijker uit meerdere componenten blijken te bestaan.
Zo zijn daar dubbelsterren als Albireo in sterrenbeeld de Zwaan, bolvormige sterrenhopen en open clusters.
Bijna iedereen heeft wel van de plejade, ook wel het zevige sternte, gehoord.
Prachtig in een verrekijker.
Maar kijk ook eens met een verrekijker naar bijvoorbeeld het Hyadescluster in sterrenbeeld de Stier.
Dan staat u oog in oog met sterren die zo'n 625 miljoen jaar oud zijn en ook fysiek relatief dicht bij elkaar staan.
Bolvormige sterrenhopen zijn ook mooie mysterieuze objecten om eens op te sporen.
Probeer bijvoorbeeld M13 in sterrenbeeld Hercules te vinden.
Sterrenbeeld Hercules staat voor ons in België en Nederland redelijk hoog aan de hemel en is dus het grootste gedeelte van de nacht te zien.
Een beetje een open deur, maar weet waar alles ligt en hoe een en ander werkt.
Het is opeens een heldere avond en u en uw bezoek willen zien wat die ene heldere stip boven de horizon is.
Als u dan nog een app moet kopen en installeren of niet weet waar de verrekijker ligt, vliegt de tijd voorbij en neemt de frustratie toe.
Incorporeer de astronomie een beetje in uw leven.
Als u bijvoorbeeld met de trein reist, kijk dan aan het begin van de avond en wachtend op de trein of u met uw sterrenapp kunt bepalen hoe die ene ster of planeet heet.
Het gratis programma Stellarium is een mooi hulpmiddel om uw astronomische, nachtelijke escapades voor te bereiden.
Het is beschikbaar voor macOS, Windows en Linux en kost niks.
Misschien denkt u nu, hergat, weer een programma dat ik moet leren bedienen.
Maar dat valt reuze mee.
Met F6 stelt u eenmalig uw locatie in.
Datum en tijd zijn F5, waarmee u kunt voorspellen hoe hoog een object waar aan de hemel staat op elk moment.
F3 laat u zoeken naar objecten in een gigantische catalogus.
En zoekt u dan bijvoorbeeld naar Saturnus, dan houdt Stellarium de planeet keurig voor u in het midden vast,
zodat u de tijd een beetje vooruit kunt spoelen om te bepalen wat het beste moment is om Saturnus te bekijken.
Als het toch allemaal tegenvalt of u uitkijkt op een blinde muur of een neonverlichte wand van reclameborden,
dan zijn er ook online telescopen.
Dan kunt u zelf waarnemingen doen met professionele telescopen die op donkere locaties staan.
SLOOH is de meest vriendelijke website.
Er zijn bij SLOOH verschillende opties beschikbaar, afhankelijk van uw budget en uw wensen.
Ik ben lange tijd SLOOH-gebruiker geweest en vond het heel interessant om waarnemingen te doen met de telescopen.
SLOOH heeft ook vaak thema-avonden waar u aan de hand wordt genomen en niet alles zelf hoeft uit te vogelen.
En wie van prutsen met foto's houdt, u kunt uw SLOOH-waarneming als fitsbestanden downloaden.
Het fijne aan SLOOH is dat u ook bij slecht weer in uw woonplaats aan de slag kunt.
Overigens zijn er over de hele wereld uiteraard ook sterren wachten waar u terecht kunt op heldere avonden
en waarvoor ook geldt dat u begeleid wordt ter enthousiastelingen die er waarschijnlijk meer verstand van hebben dan u en ik.
Veel plezier en tot de volgende keer!
