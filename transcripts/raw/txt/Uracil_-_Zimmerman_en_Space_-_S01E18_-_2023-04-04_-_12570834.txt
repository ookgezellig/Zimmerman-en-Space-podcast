Misschien heeft u wel eens gehoord dat levende wezens op aarde gebruik maken van DNA-moleculen.
DNA is het biochemisch macromolecuul dat fungeert als belangrijkste drager van erfelijke informatie.
Bij mensen, dieren, planten en schimmels vinden we het belangrijkste DNA in de celkern.
Los daarvan vinden we afwijkend mitochondriaal DNA in, u raadt het al, de mitochondriën in cellen.
Planten en algen kunnen ook nog chloroplast-DNA hebben.
Dankzij DNA zijn levende wezens in staat tot voortplanting, groei en autonome reparatie aan hun cellen en weefsels.
En het mooie is, we hebben er nauwelijks omkijken naar...
U hoeft alleen maar een beetje gezond te leven en de rest wordt in de achtergrond voor u geregeld.
Zelfs als u op dat moment op een feestje bent en iets te veel heeft gedronken.
Maar er kleven nog enkele raadsels aan dit DNA.
Eén van de grotere raadsels is het DNA-eiwit-dilemma.
Oh dear.
DNA zorgt voor de opslag van erfelijke informatie en is daarom onmisbaar voor de voortplanting van het leven.
Eiwitten zorgen voor enzymatische omzettingen en zijn daarom onmisbaar voor de instandhouding van het leven.
Maar eiwitten in levende wezens kunnen niet gesynthetiseerd worden zonder DNA, want de structuur van eiwitten staat in het DNA gecodeerd.
Het grote raadsel is dus hoe we tot deze DNA-eiwitfabriek gekomen zijn.
Wat was er eerst?
Het ligt voor de hand dat er sprake was van een voorstadium waarin misschien nog geen sprake was van DNA-moleculen.
Ja, dat is logisch.
Een hypothese staat bekend als de RNA-wereld.
Een term die in 1986 werd geopperd door Nobelprijswinnaar Walter Gilbert.
RNA is, net als DNA, een biochemisch macromolecuul.
RNA speelt een belangrijke rol in het coderen, overbrengen, reguleren en tot expressie brengen van genen.
DNA en RNA-moleculen lijken bijzonder veel op elkaar.
De grote verschillen zijn dat DNA uit een helix van twee strengen bestaat en RNA bijna altijd uit één.
Daarnaast is er in de chemische opbouw één in het oog springend verschil.
DNA is opgebouwd uit meervouden van cytosine, guanine, adenine en timine.
En RNA is opgebouwd uit wederom cytosine, guanine en adenine, maar uracil in plaats van timine.
Dit was even wat informatie als inleiding op de aflevering van vandaag.
We kunnen er nog twee dingen aan toevoegen.
Ten eerste, die hypothese van de RNA-wereld is niet geheel zonder kritiek.
En ten tweede, een vraag die wetenschappers die werken aan het ontstaan van leven mateloos boeit,
is hoe we aan de bouwstenen van die moleculen zijn gekomen.
Was er ooit een planeet aarde waar een soep van organische moleculen leidde tot het ontstaan van primitief leven?
En waar kwamen die organische moleculen dan vandaan?
Hm.
In al die jaren dat we ons bewust zijn van onze omgeving, is nog nooit gezien dat leven opnieuw ontstond uit niet-leven.
De structuur van DNA en RNA is bovendien zo voest ingewikkeld,
dat het ook nog nooit gelukt is in een laboratorium een levend wezen te kweken uit niet-levende materie.
Een van de experimenten die nog het dichtstbij kwam staat bekend als de Belousov-Zabotinsky-reactie.
Dit oscillerende proces is uit en tena bestudeerd, maar er bestaat consensus over dat dit nog geen leven is.
De vraag is dan, ja, hoe dan?
Niet te minnen is het interessant dat uit niet-levende onderdelen een proces kan ontstaan dat osseleert, een beetje als een hartcel.
Vorige maand, maart 2023, verscheen een artikel in Nature met de titel
Het is een open-access artikel, dus u kunt het desgewenst zelf kosteloos lezen.
Een link vindt u uiteraard in de show notes van deze aflevering.
Het artikel beschrijft de bevindingen in een monster dat in 2019 genomen werd op de asteroide Ryugu met het Hayabusa 2-ruimtevaartuig.
Dit ruimtevaartuig van de Japanse ruimtevaartorganisatie JAXA functioneert heden ten dagen nog steeds trouwens,
maar de hoofdmissie is met succes afgerond.
We zijn regelmatig onder de indruk van ruimtevaartmissies waarbij karretjes op mars worden gezet door NASA,
maar deze Hayabusa 2-missie is ook een staaltje vernuftigheid dat zijn weerga niet kent.
Opvallend is trouwens de goede internationale samenwerking waarmee deze missie een succes werd.
Jee!
Met name de Duitse ruimtevaartorganisatie DLR speelde een grote rol in de Hayabusa 2-missie.
Hayabusa 2 was bij lancering voorzien van allerlei apparaten die los van het hoofdruimteschip gingen functioneren.
Om de keuze daarvoor te begrijpen is het nuttig om te weten dat bij aanvang van de missie natuurlijk niet geheel bekend was
om wat voor soort object het ging.
Oké, 162173 Ryugu is een asteroide, zoveel was bekend.
We zijn op de hoogte van het bestaan van dit potentieel gevaarlijke object sinds 10 mei 1999.
En het gevaarlijke zit er maar in dat 162173 Ryugu in theorie kan botsen met onze planeet Aarde
en met een diameter van bijna een kilometer dan voor aardig wat schade kan zorgen.
Maar de exacte vorm en samenstelling van deze asteroide waren natuurlijk vanaf aarde nog niet geheel in kaart gebracht.
De keuze om deze asteroide te bezoeken heeft rechtstreeks te maken met de verhandeling aan het begin
omdat gedacht wordt dat Ryugu uit de begindagen van het ontstaan van ons zonnestelsel stand
en mogelijk nog maagdelijke materialen uit die begindagen bevat.
Een van de eerste slimmigheden die werden uitgevoerd bij Ryugu was dat er vijf markeringen aangebracht werden op het oppervlak van de asteroide.
Dit waren sterk reflecterende ballen van ongeveer 300 gram,
waarmee duidelijk was waar het ruimteschip zich bevond ten opzichte van het oppervlak van Ryugu.
Een soort bakens zou u kunnen zeggen.
Op 22 september 2018 werden twee rovers succesvol neergezet op het oppervlak van Ryugu.
Dit was voor het eerst dat autonome rovers rondsprongen op een asteroide.
Ja, sprongen, want deze apparaten beschikten niet over wielen,
maar over een intern draaimechanisme wat mogelijk maakte de apparaten te verplaatsen over Ryugu.
Deze asteroide is namelijk dusdanig klein dat er maar een zeer geringe zwaartekracht op werkzaam is.
De ontsnappingssnelheid is ongeveer 35 centimeter per seconde,
wat betekent dat u, staande op het oppervlak,
gemakkelijk een object in een omloopbaan rond Ryugu zou kunnen slingeren.
Kunnen we dat aardrekenen?
Pak de rekenmachine er maar bij.
De formule voor de ontsnappingssnelheid is de wortel van 2 keer g keer m gedeeld door d.
g is daarbij de gravitatieconstante, dat is gewoon een getal,
m de massa en d de afstand tot het centrum van massa.
Laten we beginnen met g, dat is een getal.
6,67 mal 10 tot de min 11, waarbij we rekenen in kilogrammen, meters en seconden.
De massa van Ryugu is bekend, 4,5 mal 10 tot de 11 kilogram.
En de radius van deze asteroide is bij de equator ongeveer 502 meter.
Dus dan kunnen we uitrekenen, 6,67 mal 10 tot de min 11, maal 2, maal 4,5 mal 10 tot de 11,
en dat delen we door 502.
En van de uitkomst nemen we de wortel.
Dat is ongeveer 0,346 meter per seconde op mijn rekenmachine.
Dus ongeveer 35 centimeter per seconde.
En hoe hard kan een mens een bal wegsmijten?
Mogelijk ligt dat record bij baseballpitcher Aroldis Chapman,
die een bal met 170 kilometer per uur wegslingerde.
En dat is ongeveer 4700 centimeter per seconde.
Ruim voldoende om een baseball uit de zwaartekracht invloed van Ryugu weg te mikken dus.
De interesse ging bij de Hayabusa 2-emissie uit naar ondergrondsmateriaal van Ryugu,
wat niet miljarden jaren blootgesteld was aan de naakte ruimte,
met al haar kosmische straling en micrometeorieten.
Daartoe werd eerst, op 5 april 2019, een krater met een diameter van zo'n 10 meter geslagen in Ryugu,
met een projectiel met een explosieve lading.
Verwacht werd dat Ryugu hierdoor enigszins van baan zou veranderen, maar dat bleef uit.
Kennelijk is Ryugu een dusdanig belkaar hangend hoopje steen,
dat de schok van de inslag en explosie geabsorbeerd kon worden.
Het complete Hayabusa 2-ruimtevaartuig haalde vervolgens op 11 juli 2019 vers blootgelegd materiaal op,
om het in een luchtdicht afgesloten container te bewaren.
In november 2019 vertrok Hayabusa 2 weer richting de aarde,
om op 5 december 2020 de container met het bodemmonster door de aardse dampkring naar de aarde af te laten reizen.
Deze capsule landde aan een radarreflectieve parachute in de Woomera testrange in Australië en werd succesvol geborgen.
Een capsule van Japan's Hayabusa 2-ruimtevaartuig haalde vervolgens op de aarde in perfecte conditie,
hoewelig weer teruggebruik van de aarde Ryugu.
En zo beschikken wetenschappers in allerlei landen nu over materiaal uit de begindagen van ons zonnestelsel,
waarin men hoopt aanwijzingen te vinden over hoe het leven op aarde ooit is begonnen.
In deze bemonstering van Ryugu is al een veelheid aan verbindingen gevonden,
maar zoals de titel van het artikel dat ik in het begin al noemde doet vermoeden,
weten we sinds kort dat er ook uracil op Ryugu is gevonden.
Dit is een bouwsteen van onze RNA-moleculen,
aangetroffen op een rots die waarschijnlijk nooit in contact was met de aardse atmosfeer.
Dat is toch niet te geloven?
De bouwstenen van ons leven zouden dus zeer zeker buiten de aarde in nietlevende processen ontstaan kunnen zijn
en naar de aarde gebracht zijn via botsingen met andere hemellichamen.
Ook bijzonder is dat uracil het onherbergzame bestaan in de vrije ruimte weet te doorstaan.
En om het nog gekker te maken werden ook imidazolen aangetroffen in het Ryugu-bodemmonster.
Imidazolen zijn zogenaamde heterocyclische aromatische verbindingen
die de bouwstenen zijn van veel biologische verbindingen.
Deze recente bevindingen zijn buitengewoon interessant vanuit het standpunt van de abiogenese,
waarbij de hypothese is dat leven is ontstaan uit nietlevende processen.
Daar kunnen we nog wel even over verder mijmeren
en anders kunt u natuurlijk op stop drukken en naar iets leukers gaan luisteren.
Of in de wijze woorden van Renzo Veenstra.
Druk op unsubscribe en luister niet meer naar Hens.
Laten we beginnen met een gedachte-experiment.
Stel dat we beschikken over een medische 3D-printer die op atomeer niveau werkt.
Het is eigenlijk een 3D-kopieerapparaat,
want het kan ook de exacte samenstelling van een levende cel atoom voor atoom in kaart brengen.
Nu nemen we een witte bloedcel uit uw bloed.
Dit exemplaar is een neutrofiele granulocyte
die uw lichaam aanmaakt voor de immuunrespons en voor het vernietigen van bacteriën en schimmels.
Atoom voor atoom bouwt onze scannerprinter deze neutrofiele granulocyte na
en we injecteren het resultaat weer terug in uw lichaam.
Denkt u dan dat deze witte bloedcel, die exact dezelfde celkern en structuur heeft als uw andere neutrofiele granulocyte, leeft?
En dat deze witte bloedcel uw lichaam dienstbaar kan zijn door bacteriën te vernietigen?
Voor de goede orde, de wetenschap en technologie zijn nog niet zo ver gevorderd dat we dit in de praktijk kunnen testen.
Maar het blijft een interessante vraag of leven eenvoudigweg het resultaat is van samenwerkende moleculen
vanaf een bepaalde mate van complexiteit of dat er nog een factor in het spel is die wij nog niet in kaart hebben weten te brengen.
We kunnen het gedachte-experiment uiteraard nog een vervolg geven.
Stel dat u met mij denkt dat we met onze scannerprinter een levende witte bloedcel zouden kunnen nabouwen.
Wat zou er dan gebeuren als we u onder de scanner zouden leggen?
Als we u atoom voor atoom nabouwen, ontstaat er dan een exacte kopie van u met dezelfde herinneringen, verlangens, hobby's, voorkeuren en eigenaardigheden?
Wat is het eigenlijk dat maakt dat een berg moleculen wel of niet kunstenaar of wetenschapper wil worden?
Of misschien de medemens te vlug af wil zijn?
Het kan wel zijn dat het intrinsiek is aan het leven, de wil tot expansie, tot meer macht.
Kennelijk ontstaat er in de evolutie een richting die onze processen kunnen volgen om groter en sterker te worden,
of wellicht is dat wel een voorwaarde voor leven.
De negentiende-eeuwse filosoof Arthur Schopenhauer staat bekend om zijn werk over de menselijke wil en de aard van het bestaan.
Schopenhauer stelde dat de wil het fundamentele principe is dat de hele werkelijkheid doordringt en beheerst.
Hij zag de wil als een blinde en onpersoonlijke kracht die onverzadigbaar is en die altijd streeft naar bevrediging.
Van klein tot groot zien we deze blinde wil tot meer en beter in levende wezens verschijnen.
Het is ook zeker niet allemaal slecht.
Wetenschap streeft ook naar meer en beter en is ook nooit bevredigd en dat is maar goed ook.
En soms zijn dingen ook niet helemaal soort wit.
Is het puur slecht als iemand het laatste blik bonen voor de neus van anderen wegkaapt om haar kinderen te kunnen voeden?
Volgens Schopenhauer is de wil de oorzaak van menselijk lijden, omdat het verlangen naar bevrediging ons gevangen houdt in een eindeloze cyclus van verlangen, bevrediging en dan weer verlangen.
Hij geloofde dat het beheersen van die wil de sleutel is tot het bereiken van geluk.
Schopenhauer zag de kunst en de contemplatie als middelen om de wil te onderdrukken en te ontsnappen aan de eindeloze cyclus van verlangen en bevrediging.
Als u deze hele column heeft uitgeluisterd en delen tot u heeft laten doordringen, dan zit het met dat contemplatieve gedeelte waarschijnlijk wel goed.
En wat de kunsten betreft, ik ga nog even pingelen op mijn gitaar in de hoop dat mijn vingers uiteindelijk wat akkoorden leren te spelen.
Ik weet uiteraard niet wat uw favoriete kunstzinnige expressievorm is, maar ik wens u er veel plezier mee.
Tot de volgende keer!
***
