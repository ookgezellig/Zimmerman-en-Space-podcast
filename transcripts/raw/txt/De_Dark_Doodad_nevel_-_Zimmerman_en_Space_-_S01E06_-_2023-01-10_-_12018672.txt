Misschien heeft u het wel eens op internet gezien of in uw mail ontvangen van een bekende.
Het beroemde citaat van Nikola Tesla.
Als u het heelal wilt kunnen begrijpen, denk dan in termen van energie, frequentie en trillingen.
Interessant. Maar heeft Tesla dit wel echt ooit gezegd?
Ik denk het eigenlijk niet.
Als we zoeken naar dit citaat zien we dat het vooral misbruikt wordt door allemaal bedenkelijke websites.
Mogelijk heeft een Ralf Bergstresser het Tesla in de mond gelegd voor een of andere reclameactie.
Verder kan ik in ieder geval niks vinden dat mij direct bij Tesla als bron brengt.
Los van deze introductie bestuderen astronomen wel degelijk trillingen in het heelal.
Ons verhaal van vandaag gaat daar grotendeels over.
Oké.
Aan de zuidelijke sterrenhemel vinden we het sterrenbeeld de vlieg Musca.
In Nederland of België komt sterrenbeeld de vlieg nooit boven de horizon.
In sterrenbeeld de vlieg vinden we een zogenaamde moleculaire wolk, ook wel de Musca cloud of Muscanevel genoemd.
Op foto's in zichtbaar licht zien we deze nevel vooral door de afwezigheid van sterren.
Want hier houdt een wolk van moleculen en stof het licht van verder weggelegen sterren tegen.
Zo krijgt deze interstellaire moleculaire wolk dan ook de naam de Dark Doodat Nebula.
Dat zouden we kunnen vertalen als donkere dingesnevel, want Doodat is een iets waarvan men de naam niet zo 1, 2, 3 te binnen schiet.
Oh, ik get it.
De Dark Doodat of Muscanevel dus is beslist niet de enige moleculaire nevel die we kennen.
We vinden deze kraamkamers van sterren alleen al in onze eigen melkweg op verschillende plaatsen aan onze sterrenhemel.
Dan kunnen we nog onderscheid maken tussen gigantische moleculaire nevels en de wat kleinere nevels.
Die laatste noemen we ook wel bolwolken of bokglobulus,
genaamd naar de astronoom Bart-Jan Bok, die in de jaren 40 van de vorige eeuw al speculeerde dat hier sterren werden geboren.
Pas met de komst van de infraroodruimtetelescopen werd Boks hypothese bevestigd.
Een voorbeeld van zo'n kleinere bokglobule is Barnard 68.
Dit is een wolkmolecule op slechts 500 lichtjaar van ons verwijderd,
dus nog ruim schoots onderdeel van onze eigen melkweg.
Ook Barnard 68 ziet er op een foto in zichtbaar licht uit als de afwezigheid van sterren.
Kijken we echter met infraroodtelescopen, zoals bijvoorbeeld de James Webb ruimtetelescoop,
naar deze plek, dan worden de sterren daarachter weer zichtbaar,
omdat de infraroodstraling daarvan de moleculaire wolk kan passeren.
Barnard 68 vinden we in het sterrenbeeld de slangendrager, wat wel weer aan onze hemel te zien is.
Maar Barnard 68 gaat u niet vinden in uw achtertuin.
In zo'n moleculaire wolk is het doorgaans erg koud.
Kouder dan de interstellaire ruimte daaromheen.
In Barnard 68 is het naar het schijn slechts 16 Kelvin.
Dat is dusdanig koud dat u niet eens de kans krijgt elf steden toch te zeggen.
De grotere moleculaire wolken zijn zo gigantisch dat ze een aanzienlijk deel van onze sterrenhemel omvatten,
ook al zien we er met het blote oog niks van.
Nou, laten we zien.
Ze krijgen vanwege die grootte ook vaak de naam van het sterrenbeeld waar ze in hangen.
Ja, dat is logisch.
Zoals de Orion-moleculaire nevel of de Stier-moleculaire nevel.
In de wetenschappelijke literatuur respectievelijk aangeduid als Orion Molecular Cloud of OMC en Taurus Molecular Cloud of TMC.
Over wat voor moleculen hebben we het eigenlijk?
In de ruimte tussen de sterren, het interstellaire medium genoemd, vinden we vooral veel niks en soms wat ionen of subatomeren deeltjes.
Dat zijn de geladen deeltjes die we niet met goed fatsoen moleculen mogen noemen.
Moleculaire wolken zoals de OMC, TMC, Barnard 68 en de Muscanevel bevatten daadwerkelijk moleculaire verbindingen die astronomen deels op afstand kunnen bestuderen.
Het meest voorkomend is waterstof of H2.
Dat zijn twee waterstofatomen die samen als waterstofmolecuul door het leven verder gaan.
Het vervelende aan neutraal waterstof is dat het moeilijk waarneembaar is in de omstandigheden van een moleculaire nevel.
Want neutraal waterstof zendt geen licht uit en absorbeert ook geen straling in het zichtbaar licht spectrum.
Ik besef me dat we misschien even een stapje opzij moeten maken.
Want een enkeling van u denkt misschien, hoezo moeten we in zichtbaar licht of infrarood waarnemen als we waterstofmoleculen gemakkelijk in het radiospectrum kunnen waarnemen?
Hoe zit dat dan?
Inderdaad is er zoiets als de 21 centimeter lijn in radiosterrekunde waarmee waterstof kan worden aangetoond.
In 1944 voorspelde de Nederlandse astronoom Hendrik van der Hulst dat waterstof een sterke lijn op de golflengte van 21 centimeter zou veroorzaken.
In een neutraal waterstofatoom vinden we één proton in de kern en één elektron in de eerste schilder omheen.
Deze twee deeltjes kunnen dezelfde of een tegenovergestelde spin hebben.
Botsen waterstofatomen met andere waterstofatomen of met los rondvliegende elektronen, dan kan een energieuitwisseling ontstaan waarbij het elektron van spinrichting verandert.
Een dergelijk waterstofatoom bevindt zich dan tijdelijk in een hogere energietoestand en zal op den duur weer terugvallen naar de lagere energietoestand.
Dat kan gebeuren door weer te botsen met een ander deeltje en dan wat energie af te staan of spontaan.
Gemiddeld duurt het 10 miljoen jaar voordat een waterstofatoom dat met rust gelaten wordt spontaan weer terugvalt naar een lager energieniveau.
Bij dat proces zendt het een foton uit met een golflengte van 21 centimeter.
Dat is natuurlijk niet zo vaak, maar er is zoveel waterstofgas in het heelal dat het toch iets is wat waargenomen kan worden met radiotelescopen.
In de moleculaire nevels waar we het vandaag over hebben is het echter dusdanig koud dat waterstof veel minder interactie heeft met de omgeving.
Dus hier is de 21 centimeter lijn minder geschikt.
Daarom kijken astronomen vooral naar de spectrale absorptie en emissielijnen van andere moleculen om dit soort nevels te bestuderen.
Zo blijken er ook koolstof-stikstofverbindingen en koolstof-waterstofverbindingen te ontstaan in moleculaire nevels.
Deze iets wat simpele moleculen absorberen een deel van het sterrenlicht en kunnen in de spectra van het weinige licht dat door de moleculaire nevel heen straalt aangetoond worden.
En met het verbeteren van onze apparatuur worden nog veel meer moleculen waargenomen die typisch zijn voor moleculaire nevels.
Dan hebben we het bijvoorbeeld over water, koolstofmonoxide en ammonia.
Met name koolstofmonoxide wordt gebruikt om moleculaire nevels te bestuderen.
Maar ook formaldehyde, acetylene, etielalcohol en benzeen worden gezien in interstellaire moleculaire nevels.
Mag het in het Nederlands?
Voor formaldehyde gebruiken we om dode mensen en dieren te conserveren.
Acetylene kennen we op aarde als brandgas.
Ethielalcohol vinden we terug in onze groene vierkante vriend, onder de kurk, uit de tap, et cetera.
En is uiterst geschikt om gevoel te onderdrukken.
En benzeen vinden we vaak terug in zonnebrandcrème, omdat benzeenringen UV-straling grotendeels tegenhouden.
En dat is in de context van onze verhandeling van vandaag ook wel weer interessant, vindt u niet?
Yes.
Maar te zeggen dat de aanwezigheid van benzeen in moleculaire nevels UV-straling adequaat tegenhoudt, is iets te kort door de bocht.
In een Leids onderzoek uit 2004 van Ruiter, Kamp en Peters met de titel
A quantitative study of proton irradiation and UV photolysis of benzene in interstellar environments,
lezen we juist dat benzeen het niet goed uithoudt in het interstellaire medium onder invloed van UV-straling.
Maar dat terzijde.
Onze lijst van moleculen die spontaan ontstaan in moleculaire wolken is nog lang niet compleet.
Dat is mijns inziens juist zo interessant.
Op deze plekken waar zonnestalsels geboren worden, ontstaan door de daar geldende processen vele complexe moleculen.
Zoals koolstofballen als C60, ook al Bukminster-Vullerene.
Maar zoals gezegd in de wetenschappelijke literatuur over moleculaire nevels zien we dat astronomen vaak kijken naar het voorkomen van drie verschillende isotopen van koolstofmonoxide.
Het is op het eerste gezicht wel een beetje vreemd dat deze moleculen in de interstellaire ruimte overleven.
Want we weten dat ultraviolette straling in staat is om moleculen weer uiteen te breken in losse atomen of ionen en elektronen.
Maar het zijn deze speciale locaties waar stof, gas en de enorme dichtheid van moleculen ervoor zorgen dat ultraviolet licht niet in staat is de moleculen weer op te breken.
En zo ontstaan sterren en planeten op plekken waar geduldig moleculen ontstaan en door de onderlinge zwaartekracht aan elkaar klonteren tot kernfusie optreedt en sterren ontbranden.
Dat dit gebeurt is bekend, maar de principes die ervoor zorgen dat bepaalde moleculen ontstaan en in verdichtingen bij elkaar gaan verblijven, tot er hele zonnestelsels ontstaan, worden nog slecht begrepen.
Een belangrijke hinderpost is het feit dat we dit soort nevels vooral in twee dimensies waarnemen.
Immers we kijken naar een plek in het heelal waar licht tegen wordt gehouden en zien vooral wat voor moleculen erin voorkomen, maar de dieptestructuur is vanaf één waarnemingspunt niet zichtbaar.
Ja, dat is logisch.
Het zou natuurlijk mooi zijn als we met een ruimtevaartuig om of door zo'n moleculaire nevel konden bewegen.
Maar de technologie is nog niet zo ver gevorderd dat we dergelijke afstanden kunnen overbruggen.
De bokglobule Barnard 68, die we eerder noemden, en ook de Musca-nevel, ons onderwerp van vandaag, vinden we allebei op een afstand van nog steeds zo'n 500 lichtjair verwijderd van de aarde.
Far away dreams and mysteries of other worlds.
Twee astronomen van de Universiteit van Creta, Aristritzis en Constantinus Tassis, publiceerden in 2018 een artikel waarin ze een methode beschrijven om toch de driedimensionale structuur van de Musca-nevel vast te stellen.
Hun artikel verscheen met de titel Magnetic Seismology of Interstellar Gas Clouds, Unfeeling a Hidden Dimension, in Science Magazine.
Zij baseren hun bevinding op waarneming van de Herschel-satelliet uit maart 2011.
Deze Herschel-satelliet werd samen met de Planck-satelliet in 2009 gelanceerd.
De Herschel-satelliet draait nu functieloos rond de zon, maar heeft enkele jaren succesvol waargenomen in het infrarode en submillimeter-spectrum.
Tritsis en Tassis maakten gebruik van het vakgebied van Magneto-Hydrodynamica, wat de beweging van een elektrisch geleidend gas of elektrisch geleidende vloeistof in een magnetisch veld beschrijft.
En dan komen we ook eindelijk uit bij de trillingen waar de verhandeling van vandaag mee begon.
Think of energy, frequency and vibration.
Want moleculaire nevels kunnen trillen.
En waar trillingen in een afgesloten geheel plaatsvinden, ontstaan ook vaak staande golven.
Een staande golf is een golfverschijnsel met op bepaalde plaatsen vaste punten waar de uitwijking nul is en daartussen punten die een maximale uitslag vertonen.
Vaak zien we een serie van in frequentie oplopende staande golven die hele meervouden van een bepaalde golflengte kennen.
Zo'n moleculaire wolk kan als afgesloten geheel functioneren en de magneto-akoestische golven die hierin voorkomen zijn in staat dergelijke staande golfpatronen te vormen.
En net als muziek die in een bepaalde ruimte wel erg resoneert,
Of een kopje met water waar we tegenaan tikken, zien we dat moleculen in een nevel als de muskanevel ophopen op de plek waar de staande golf een versterking vertoont.
En andersom een gebrek aan moleculen laten zien op de plek waar de staande golf een nuluitwijking vertoont.
Dit alles is van groot belang om te begrijpen hoe sterren ontstaan.
Precies deze magneto-akoestische golfverschuinselen lijken de oorzaak te zijn van verdichtingen die op den duur door zwaartekracht tot de geboorte van sterren leiden.
Trietsis en Tassis zagen dat in de muskanevel verdichtingen parallel aan de magneetlijnen staan.
Een beetje raadselachtig voor ons buitenstaanders is hoe zo'n volk van moleculen als afgesloten geheel kan fungeren.
Anders zouden we er toch geen staande golven in waarnemen.
Als u uw luidsprekers buiten neerzet en uw muziek naar de vrije horizon laat tetteren, ontstaan er immers ook geen staande golven.
De astronomen dragen hier twee mogelijke verklaringen voor aan.
Optie één is dat de moleculaire nevel omgeven wordt door het iets warmere interstellaire medium.
Hierdoor ontstaat dan een soort koude kamer waar binnenstaande golven kunnen ontstaan.
Optie twee is dat de moleculaire volk zelf door zwaartekracht en magneetwerking een afgesloten geheel wordt waarbinnen de magneto-akoestische golven vastgehouden kunnen worden.
Wat moeten we ons eigenlijk voorstellen bij een magneto-akoestische golf?
Nee, nee, dat is wel een moeilijke vraag. Die kan ik dan niet beantwoorden.
Dit is een combinatie van magnetisme en geluid, alhoewel we die term geluid een beetje met een korrel zout moeten nemen.
Want wat we als geluid zouden willen beschrijven in zo'n moleculaire nevel, ligt ver onder onze gehoorgrens.
Maar het principe van trillende moleculen is op zich identiek aan wat we onder normale omstandigheden geluid noemen.
Dit is ook een beetje een filosofische kwestie.
Want noemen we het geen geluid als u het niet hoort, maar een vleermuis wel?
Vleermuizen horen tot ongeveer 200 kilohertz.
Maar daar is ons menselijk gehoor al lang afgehaakt.
En als iets trilt als geluid, maar vele octaven onder onze gehoorgrens van 20 hertz plaatsvindt, is het dan geen geluid meer?
Hmm.
Dat is natuurlijk maar de vraag.
Ja, dan zeg je, dat is grappig. Dat is natuurlijk, dat zou kunnen, ja.
De Musca-nevel kon in drie dimensies in kaart worden gebracht door magnetohydrodynamica.
Maar ook omdat de nevel relatief dichterbij staat en in de goede richting geparkeerd hangt vanuit ons gezien.
Ja, het was een goed verhaal.
Dit onderzoek is weer een mooie stap voorwaarts in ons begrip van de geboorte van sterren en planeten in ons heelal.
Het 3D-model van de iets wat cilindrische Musca-nevel staat trouwens afgebeeld in de publicatie van Tritsis en Tassis, mocht u het willen zien.
Een link naar de pdf vindt u in de show notes van deze podcast.
Tot slot vragen heel veel mensen of zij een donatie kunnen doen voor deze podcast.
Speciaal voor dit doel heb ik een GoFundMe-actie opgezet.
Maar voel u alsjeblieft niet verplicht.
Ik maak deze ruimte verhalen met plezier en er zal geen content achter een betalingssysteem beschikbaar komen.
Ja, dat maakt mij niet uit.
Na de naamsverandering is het aantal downloads per aflevering nu ongeveer 3000.
Dat is heel prima voor een beginnende podcast, maar in de vorige incarnatie hadden we 11.000 downloads per aflevering.
Dus als u geen financiële bijdrage wilt of kunt leveren is een waarderende bericht in uw favoriete podcast app of op sociale media ook zeer welkom.
En wilt u meepraten over de inhoud, vragen stellen of onderwerpen aandragen?
Ja.
Kom dan gezellig in ons Discord kanaal.
Oké.
Ook hiervoor vindt u een link in de show notes.
Maar u kunt natuurlijk ook gewoon een postduip of een e-mail sturen aan.
Hanszimmerman at gmail.com
Tot de volgende keer.
***
