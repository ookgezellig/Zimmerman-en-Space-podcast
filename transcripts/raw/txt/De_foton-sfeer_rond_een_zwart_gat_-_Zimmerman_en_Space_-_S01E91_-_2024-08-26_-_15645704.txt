U luistert naar Zimmerman & Space.
Veel luisteraars, en ik zelf trouwens ook, vinden het aardig om na te denken over zwarte gaten.
Regelmatig bereiken mij dan ook e-mails met hypothese over deze vreemde verschijnselen.
Een vraag die vaak terugkeert in een bepaalde vorm is of er rond zo'n zwart gat een schil kan ontstaan
waarin lichtdeeltjes, fotonen dus, precies vast worden gehouden.
Dat zou dan een schil zijn met een radius die precies zodanig is
dat die lichtdeeltjes net niet verdwijnen in het zwarte gat,
waardoor de zwaartekracht daarvan juist nog wel in een baan eromheen gehouden worden.
Luisteraar Antoon verwoordde het onlangs als volgt.
Rondom een zwart gat moet er ergens een baan zijn waar licht precies ingevangen wordt
door de buiging van de ruimtetijd, maar waar het niet het zwarte gat in verdwijnt.
Die baan wordt dan constant aangevuld door fotonen uit alle richtingen van het heelal
en er verdwijnt nooit iets uit, aangenomen dat er geen onregelmatigheden zijn
die een foton uit dat precaire evenwicht haalt.
Hier zal de hypothese wel mank gaan.
Is die extreem dunne bol om het zwarte gat dan een soort extreem licht vlak,
wat je alleen kan zien als je oog ook in dat vlak zit?
Als er iets fysieks dan het zwarte gat ingaat, moet het door die bol,
dat moet dan ook veel reflectie geven.
Die reflectie zouden we moeten kunnen zien,
omdat de bol volgens mij buiten de zwart shield radius van het zwarte gat ligt.
Dit vind ik heel mooi geformuleerd en doorgedacht.
Laten we vandaag samen eens kijken of hier iets zinnigs over beweerd kan worden.
Te beginnen met zo'n delicaat equilibrium.
Op zich is daar niets exotisch aan.
Oh?
De natuur om ons heen is dol op dergelijke evenwichten
en we zien vergelijkbare situaties op allerlei plaatsen in ons heelal.
De baan van het International Space Station rond onze aarde is ook een voorbeeld van een evenwicht.
Met een hoeksnelheid van 7,67 kilometer per seconde valt het precies om de aarde heen.
15,5 keer per dag beschrijft het ISS een cirkel om de aarde op een hoogte van ongeveer 400 kilometer.
Maar ook dichter bij de aarde zien we voorbeelden van delicate toestanden waarin sprake is van een evenwicht.
Neem bijvoorbeeld een zeepbel of een belletje dat in de natuur ontstaat.
Daarbij is de uitwaartse druk in combinatie met de stugheid van de bel precies in balans met de druk van buitenaf.
Maar zoals iedereen die wel eens met zeepbellen heeft geëxperimenteerd weet, is deze situatie tijdelijk in balans.
Er komt geheid een moment dat de bubbel knapt.
Die gedachten houden we even in ons achterhoofd voor wat betreft de situatie van fotonen rond een zwart gat.
Wat is het dat maakt dat die zeepbel knapt?
Dat heeft te maken met het feit dat het een dynamisch systeem is.
De vloeistof waar de zeepbel uit bestaat is in beweging.
Is onderhevig aan stromingen door lokale drukverschillen en temperatuurschommelingen.
De ideale zeepbel zou oneindig dun en geheel statisch zijn, maar dat is niet mogelijk.
Of althans, dan is het geen zeepbel meer.
Want een zeepbel bestaat uit moleculen en die hebben per definitie een bepaalde diameter.
Hoe zit het dan met lichtdeeltjes fotonen?
Zijn die wel oneindig klein?
Het is belangrijk om te weten dat we nog niet precies weten wat een foton is.
Oh, dat is niet best.
Dat klinkt misschien raar omdat we het er zo vaak over hebben.
Niet te min vinden wetenschappers het op dit moment nog onmogelijk lastig...
om de elektromagnetische velden van één foton nauwkeurig te beschrijven.
Er wordt wel veel onderzoek naar gedaan met het oog op bijvoorbeeld quantum computers...
waarbij grote behoefte bestaat aan een betaalbare, efficiënte en betrouwbare bron van losse fotonen.
Volgens het artikel...
Electromagnetische velden, de taal en een kopie van een zonde foton...
Uit 2018 van wetenschapper Shan Liang Liu heeft een foton met een energieniveau van 13,6 elektronvolt...
een radius van 34,9 picometer.
We zullen zo zien waarom dat van belang is.
De centrale vraag voor deze aflevering is of fotonen in een vaste baan rond een zwart gat terecht kunnen komen...
waar ze in een delicate balans gevangen blijven zitten.
Die balans bestaat dan enerzijds uit de lichtsnelheid waarmee deze fotonen door de ruimte bewegen...
en anderzijds de zwaartekracht en bijbehorende buiging van de ruimtetijd van het zwarte gat.
Voor het antwoord op deze vraag maak ik gedeeltelijk gebruik van een antwoord uit Astronomy Stack Exchange...
van astrofysicus Peter Lauwissen van het Niels Bohr Instituut in Kopenhagen.
Zijn webpagina Anisotropela is trouwens buitengewoon de moeite waard voor luisteraars van deze podcast.
Interessant.
Het antwoord van Peter is kort gezegd...
in theorie is het mogelijk in de praktijk niet.
Hoe zit dat?
Er bestaat een zogenaamde fotonsfeer rond een niet roterend zwart gat...
met een radius die anderhalf keer die van de waarnemingshorizon is.
Die waarnemingshorizon heet ook al de event horizon of zwart shield radius.
Dat is het punt waarop de ontsnappingssnelheid gelijk staat aan de lichtsnelheid.
Luisteraar Antoon heeft dus heel correct aangenomen...
dat de hypothetische schil van fotonen waar we het vandaag over hebben...
voorbij de waarnemingshorizon ligt, dus verder weg van het zwarte gat.
Hier op drie tweede van de zwart shield radius gebeurt iets heel bijzonders...
door de zwaartekracht van het zwarte gat.
De ruimtetijd is hier dusdanig verbogen...
dat fotonen die het zwarte gat naderen er niet alleen omheen buigen...
maar ook weer terugkeren naar het punt waar ze binnen vielen.
Het zwarte gat wordt daarmee een soort spiegel.
U ziet dit effect de laatste tijd terug in animaties van zwarte gaten...
zoals bijvoorbeeld in de film Interstellar.
De YouTuber Veritasium legt het als volgt uit.
Zo'n fotonsfeer is zowel theorie als praktijk.
Een bolvormige schil rond een zwart gat...
waar licht precies in staat is cirkelvormig om het zwarte gat heen te reizen.
Dit geldt alleen voor zwarte gaten die niet ronddraaien.
Een ronddraaiend zwart gat heeft twee van dit soort fotosferen, neemt men aan...
maar die laten we voor nu even voor wat ze zijn.
Aan het eind van deze aflevering passeren ze nog even de revue.
Oh, gelukkig!
Nu komen we dus bij de vraag van deze aflevering.
Kunnen lichtdeeltjes ook geparkeerd worden in deze baan...
in plaats van terug te keren het heelal in?
Dan ontstaat er dus een bol van fotonen...
die op drie tweede van de straal van de waarnemingshorizon blijven rondcirkelen.
In de praktijk kleven er twee problemen aan dit theoretische concept.
Het eerste probleem is dat het oneindig lastig is...
om een foton daadwerkelijk in die baan te krijgen.
Er bestaat een wiskundige oplossing...
waarmee een puntvormig, dus dimensieloos deeltje zonder massa...
asymptotisch in deze baan terechtkomt.
Met engele geduld en licht en deeltjes...
die vanuit alle mogelijke hoeken richting het zwarte gat reizen...
kan deze bijzondere aanvliegroute uiteindelijk wel ontstaan, is de gedachte.
U kunt denken aan een atoom dat ingevangen wordt door een zwart gat...
en precies ter hoogte van de fotonsfeer...
één foton afstaat in de juiste baanrichting.
Oké, dan hebben we het foton dus in de juiste baan.
Echter, een foton is, zoals we eerder al zeiden, geen dimensieloos deeltje.
Het is een golfpakketje met een straal van 34,9 picometer, weet u nog?
Ja, schiet nou maar op.
Zouden we het al in die precaire baan op drie tweede van de event horizon kunnen krijgen...
dan is deze baan door de fotondiameter onstabiel.
In een onstabiele baan cirkelt ons foton verder richting het zwarte gat...
om uiteindelijk daarin te verdwijnen of schiet het weer weg uit die baan van het zwarte gat vandaan.
Maar waarom is deze baan instabiel bij een foton met een zekere diameter?
Twee zaken spelen hierbij een rol.
Als een foton in de perfecte baan rond het zwarte gat cirkelt...
zal een oneindig klein deel van het foton precies in die baan draaien...
terwijl een deel te ver buiten de baan steekt en een deel te ver binnen de baan steekt.
En dit zijn precies de dingen die je niet moet doen in de buurt van een zwart gat.
Het foton zal door deze dubbele instabiele factoren al snel uit de baan raken.
Eén deel wil richting het zwarte gat storten en één deel wil wegschieten de ruimte in.
Oh ja, inderdaad.
En er is nog een klein subtiel probleem.
Een foton zal met het microscopisch kleine beetje energie dat het bevat...
ook zelf de ruimtetijd enigszins verbuigen...
waardoor ook hierdoor de baanstabiliteit in gevaar komt.
En zwarte gaten hebben de neiging te groeien.
Dat wil zeggen, hun massa neemt toe.
Daarmee wordt de radius van de fotonsfeer ook automatisch groter.
Ook de groei van een zwart gat kan daarmee de stabiliteit...
van een rondcirkelend foton in gevaar brengen.
We kunnen nog wel een paar vragen van Antoon proberen te beantwoorden.
Hij suggereert een baan rond het zwarte gat die constant aangevuld wordt.
Dat ligt op zich voor de hand, want in het heelal komen we overal fotonen tegen.
Dus zelfs als onze fotonsfeer door instabiliteit allerlei fotonen steeds weer verliest...
zou het ook nog zo kunnen zijn dat deze genoeg wordt aangevuld.
Wat we niet precies weten is hoe onstabiel fotonen in een fotonsfeer zijn.
Zijn ze in een kwestie van picoseconden alweer op weg in een andere richting...
of houdt een foton het veel langer vol?
En een andere factor is de hoeveelheid invallende fotonen.
Ik kan me best voorstellen dat in een uiterst lumineuze omgeving...
bijvoorbeeld bij een kwaaser, dusdanig veel fotonen ingevangen worden in de fotonsfeer...
dat deze bestaansrecht krijgt.
Alleen al als we kijken naar bijvoorbeeld de indrukwekkende Event Horizon Telescope...
foto's van zwarte gaten, dan zien we de fotonsfeer van zo'n zwart gat in vol ornaat.
Alleen zien we dan het deel dat weer de ruimte in gestuurd wordt.
De fotonen die vastzitten in de fotonsfeer stralen niet naar ons toe...
want dat stralen is per definitie het feit dat dergelijke fotonen de fotonsfeer weer hebben verlaten.
Dat er zoiets als een stabiele fotonsfeer kan bestaan...
komen we wel tegen in de wetenschappelijke literatuur.
Ik vond twee artikelen respectievelijk met de titels...
Quasi-normal modes of black holes with multiple photonsfeers.
En black holes with multiple photonsfeers.
waarin verondersteld wordt dat bepaalde zwarte gaten drie fotonsferen kennen...
waarvan de middelste stabiel kan zijn.
De auteurs noemen die stabiele sfeer een antifotonsfeer...
waarover zij zeggen...
Dat betekent dus dat fotonen enige tijd vastgehouden worden in de antifotonsfeer.
Het probleem blijft bestaan dat fotonen niet oneindig klein zijn.
Nog twee vragen van Antoons mail kunnen we beantwoorden.
Los van het feit of zo'n schil van fotonen...
al dan niet genoeg stabiliteit kan verkrijgen om bestaansrecht te hebben...
weten we wel zeker dat als zoiets bestaat...
dat het geen licht uitstraalt.
Immers de fotonen zitten vast in een baan en verliezen hun energie niet.
Een detector die in zo'n baan geparkeerd zou worden...
zou dan inderdaad gebombardeerd worden door fotonen.
Nu kunnen deze fotonen op allerlei frequenties trillen...
dus het zal niet alleen om lichte deeltjes gaan...
maar ook bijvoorbeeld om röntgen- en radiofotonen.
En heel correct gesuggereerd door Antoon...
is de observatie van een invallend object...
dat door de deeltjes in de fotonsfeer extra opvalt in de waarneming.
In het artikel...
Uit 2022 lezen we dat een ster...
die in een zwart gat gezogen wordt...
door die fotonsfeer een piek in helderheid zal opleveren.
Daarmee wordt gesuggereerd dat fotonen...
tussen twee fotonsferen in een mate van stabiliteit kunnen bereiken.
Het concluderende antwoord is dat er theoretisch...
een bepaalde schil om een zwart gat kan bestaan...
waarbinnen deeltjes zoals fotonen...
enige tijd rond kunnen blijven draaien.
Hoe stabiel deze toestand is...
hangt af van allerlei factoren...
zoals de massa van het zwarte gat...
en de draaisnelheid van het zwarte gat.
Met nog maar twee directe waarnemingen van zwarte gaten...
staat onderzoek hiernaar nog maar in de kinderschoenen.
Maar wees gerust...
fotonsferen en fotonringen rond zwarte gaten...
staan hoog op de agenda van wetenschappers.
Zo bestaat er een plan dat de EHE heet...
wat staat voor Event Horizon Explorer.
Dit moet volgens wetenschapper Michael Johnson...
een ruimtetelescoop worden die in staat zal zijn...
veel scherpere beelden te verkrijgen van zwarte gaten...
en dan met name ook de fotonsfeer van zwarte gaten.
Een van de dingen die met de EHE gemeten zal worden...
is de mate waarin ronddraaiende zwarte gaten...
de ruimtetijd om hen heen meetrekken.
Het zal wel nog een tijd duren...
eerder EHE gelanceerd gaat worden.
Tot de volgende keer.
