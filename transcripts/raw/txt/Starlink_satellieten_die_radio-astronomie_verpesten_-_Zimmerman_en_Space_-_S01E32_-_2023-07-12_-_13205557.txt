Soms horen we wel eens iets moeilijks in het nieuws en dan is het vaak maar de vraag wat de repercussies daadwerkelijk zijn.
Met name ook voor ons persoonlijk.
Neem bijvoorbeeld de kernramp in Tsjernobyl op 26 april 1986.
Ik weet nog dat ik erover hoorde op de radio die aanstond in de koffiekamer van mijn eerste echte baantje.
Waarschijnlijk hoorde ik er pas over op dinsdagochtend 29 april, want pas de avond daarvoor erkende de Russische overheid dat er een storing had plaatsgevonden in de kerncentrale.
Inmiddels heet de Tsjernobyl ramp volgens de World Health Organization de grootste civiele nucleaire ramp in de geschiedenis.
De ramp met de kerncentrale als gevolg van menselijk falen kostte officieel iets minder dan 100 mensen het leven,
maar de lange termijn schattingen over zieken en doden lopen sterk uiteen.
Maar wat hadden wij als Nederlanders of Belgen eigenlijk voor last van de kernramp zo ver weg in Tsjernobyl?
Ja, dat is de vraag.
Ruim een jaar na de kernramp op 5 november 1987 lazen we in Dagblad Trouw
Paddenstoel blijft nog enkele jaren radioactief besmet.
De radioactieve besmetting van paddenstoelen is in vergelijking met vorig jaar nauwelijks afgenomen.
Wie nu het bos intrekt om een mandjevelde paddenstoelen te plukken, kan er zonder meer van uitgaan met besmette exemplaren terug te keren.
De hoogste waarden zullen worden gevonden in die gebieden waar anderhalf jaar geleden, na de ramp in de kerncentrale in Tsjernobyl, de meeste neerslag viel.
Het regenfront trok in die eerste meidagen globaal van het zuidoosten naar het noordwesten over ons land.
Van de Peel via de Bult naar Den Helder.
Vorig najaar doken de eerste berichten over radioactief besmette wilde paddenstoelen op die de normen voor voedsel ruim overtroffen.
Het ministerie van WVC liet toen weten dat er geen enkele reden tot paniek was.
De volksgezondheid was niet in het geding.
Ja, daar konden we op wachten.
Dit was natuurlijk goed nieuws, want het leven kon vrolijk verder gaan.
Niks aan de hand.
Dan maar wat minder wilde paddenstoelen eten, nietwaar?
Zo is het ook een beetje met het nieuws waar ik het vandaag met u over wil hebben.
Ik wil er gelijk bij zeggen dat ik het bericht ontving van luisteraar Jule uit Drenthe, waar ik heel blij mee ben.
Het is fantastisch als u als luisteraar meedenkt over de dingen die hier in deze podcast besproken worden.
Het bericht verscheen op de website van RTV Drenthe met de titel
Astronomen maken zich grote zorgen.
Lofar Telescoop ontdekt ruis van SpaceX satellieten.
In het artikel lezen we
Wetenschappers van Astron in Dwingelo maken zich grote zorgen over de komst van extra satellieten van SpaceX,
het ruimtebedrijf van Elon Musk.
Met de Lofar Telescoop in Exlo hebben zij ontdekt dat de satellieten van SpaceX, die nu al in de ruimte zijn,
zorgen voor ruis in het heelal.
Daardoor zijn waarnemingen in het ergste geval onbruikbaar.
Misschien is het aardig even naar een stukje te luisteren van het videobestand van RTV Drenthe.
Hierin is wetenschapper Kees Bassa van Astron aan het woord.
Dit was de eerste keer dat we hier echt specifiek naar op zoek zijn gegaan.
We waren er wel bang voor, maar nu hebben we het ook echt gemeten.
En met alle andere satellieten die in de toekomst gelanceerd gaan worden, kan dit best een groot probleem gaan worden.
Bassa laat ook een stukje van een radiowaarneming horen,
waarin te horen is dat een satelliet van SpaceX door de detectoren van Lofar trekt.
Ik heb het fragment iets opgeschoond, zodat u als luisteraar van deze podcast niet doof getetterd wordt door ruis.
In dit fragment hoort u het residu van ruis en dan opeens een soort geluid alsof een goederentrein langskomt.
Dat is het Doppler-effect van een Starlink-satelliet die het radiospectrum vervuilt.
We wisten al dat de Starlink-satelliet in het optisch bereik voor vervuiling aan de sterrenhemel zorgen,
in de vorm van strepen op foto's.
Maar nu ontstaat er dus ook een probleem in het radioastronomisch bereik.
Hoe zit dat?
Kan SpaceX geen andere radiofrequentie gebruiken?
Dan komen we uit op het wetenschappelijke artikel hierover,
waarvan onder andere diezelfde Kees Bassa auteur is.
We vinden het met de titel
Het verschijn begin juli van dit jaar in Astronomy & Astrophysics.
Hoofdauteur is Frederico Di Fruno van het Square Kilometer Array Observatory of SKAO.
In dit artikel lezen we dat er inderdaad is afgesproken dat SpaceX voor radiocommunicatie
met haar constellatie van Starlink-satellieten gebruik maakt van de 10.7 en 12.7 gigahertz radiofrequenties,
maar dat er onbedoelde vervuilende radiosignalen op lagere frequenties worden aangetroffen.
Deze vervuilende signalen zijn dan hinderlijk voor de radioastronomie.
De auteurs zijn het eens dat de extra radiouitzendingen intrinsiek zijn aan de Starlink-satellieten,
aangezien zij deze radioemissies bij 47 van de 68 waargenomen Starlink-satellieten wisten te meten.
We hebben het dan over niet bedoelde vervuilingsproducten van satellieten op radiofrequenties 125, 135, 145.05, 150 en 175 megahertz.
Ver beneden de voor SpaceX vrijgegeven radiofrequenties dus.
Het is wel interessant dat dit het resultaat is van slechts één uur waarnemen.
In een tijdsbestek van één uur konden er storingen van maar liefst 47 Starlink-satellieten
in het luisterbereik van Lover worden gemeten.
Dat is toch niet te geloven?
Eén van deze frequenties, 145.05 megahertz, kan toegeschreven worden aan de Franse Graves Space Surveillance radar.
Graves klinkt misschien wat macaber, maar is gewoon weer een afkorting en wel van...
Grand réseau adapté à la veille spatiale.
Dit Franse systeem zendt een radarsignaal uit op 145.05 megahertz, wat op een andere locatie in Frankrijk weer herkend kan worden...
wanneer signalen tegen satellieten aanbotsen.
Als u het aardig vindt hier meer over te lezen, dan vindt u een link naar het Graves Sourceboek in de show notes.
Deze pdf is deels in het Engels en deels in het Frans en met 126 pagina's reuze interessant voor de nerds onder ons.
Ben je zo'n nerd, Hans?
Opvallend is dat het regulerend orgaan, de International Telecommunications Union...
wel regels oplegt voor bedoelde radio-uitzendingen, maar juist niet voor onbedoelde radio-uitzendingen.
Specifiek publiceert de ITU een reglement met de naam Radio Regulations...
wat lidstaten geacht worden uit te rollen in hun eigen systeem van wetgevingen.
Maar de radioastronomie komt er bedonderd vanaf.
Onder de 4 gigahertz wordt slechts 5% van het radiospectrum vrijgehouden voor radioastronomie...
en dus ook nog onsuccesvol.
Geen wonder dan ook dat radioastronomen zoals Dr. Mark Kleinvolt...
van het Radboud Radiolab van de Radboud Universiteit...
hun zinnen hebben gezet op een radiotelescoop op de achterkant van de maan.
We kunnen ons afvragen waar dit soort onbedoelde radiosignalen vandaan komen.
Is zo'n Starlink-satelliet niet in staat om alleen de afgesproken radiofrequenties te benutten?
Ja, dat is wel een hele interessante vraag.
Deels is het bijna niet te voorkomen.
Wanneer men uitzendt op een frequentie ontstaan er harmonische en intermodulatie bijproducten op andere frequenties.
Maar waar dit nog binnen de perken gehouden zou kunnen worden...
zendt elk elektronisch systeem ook inherent extra radiosignalen uit.
De auteurs noemen dit UEMR, wat staat voor Unintended Electromagnetic Radiation...
wat ook wel eens elektromagnetische interferentie genoemd wordt.
Deze niet bedoelde radiostraling vinden we ook in uw strijkeizer...
de muis van uw computer, de meterkast, et cetera.
Met een heel klein beetje hobbyën kunt u zelf op onderzoek uitgaan en dit soort storingen opnemen.
Ik hing zelf een min of meer willekeurige spoel van koperdraad aan de microfooningang van mijn pocketrecorder...
en hield die spoel in de buurt van diverse apparaten in mijn rommelhok...
waar ook deze podcast opgenomen en nabewerkt wordt.
De Wacom tablet, een soort pen, genereerde dit geluid.
Dit is het geluid van een magnetische harddisk.
En dit is het geluid van een adapter in het stopcontact.
Als u het wat grootser op wilt zetten...
links naar hobbyprojecten in Make Sign en Instructables vindt u de links van deze aflevering.
Maar even terug naar onze Starlink-satellieten die het plezier voor radioastronomen vergallen.
Aan de ene kant zijn veel mensen, waaronder ik zelf, blij met technologische vooruitgang.
Zoiets als Starlink-internet zal voor veel consumenten en ook voor instellingen...
een buitengewoon plezierige oplossing zijn voor het gebruiken van breedband-internet.
Hier in Beeldhoven, waar ik woon, loopt de glasvezel huis aan huis tot aan de voordeur...
maar de situatie is natuurlijk anders in afgelegen locaties op aarde.
Maar moeten we dan ergens ho tot hier en niet verder roepen?
Net zoals we niet hebben gedaan met nachtelijke verlichting?
Daar hebben we het wel eens eerder over gehad.
Een telescoop in het midden van de stad is min of meer zinloos.
Een reliquie van vervlogen tijden.
Zelfs op het platteland in Nederland is het zoeken naar een locatie...
waar de sterrenhemel nog echt donker wordt en de Melkweg goed zichtbaar is.
De meest indrukwekkende beelden uit het heelal komen nu van telescopen...
die buiten onze dampkring in de ruimte hangen.
Is dan nu ook het punt aangebroken dat we de pijp aan Maarten moeten geven...
voor wat betreft radioastronomie op aarde?
Laten we dat maar niet doen.
In het artikel van Bassa en Diffruno lezen we dat we ons nu in de eigenaardige situatie bevinden...
dat voor het eerst in de menselijke geschiedenis...
het opgetelde effect van satellieten serieus gemeten kan gaan worden.
Want alleen nu hangen er vrijwel identieke satellieten van bijvoorbeeld SpaceX en OneWeb rond de aarde...
waarbij verwacht kan worden dat de gelekte straling steeds op dezelfde frequenties plaatsvindt...
en dus een opgeteld effect krijgt op de radioastronomie.
Volgens astrofysicus Jonathan McDowell, die dit keurig voor ons bijhoudt...
zijn er op dit moment 4.432 Starlink-satellieten in een baan rond de aarde te vinden...
waarvan er 4.397 werkzaam zijn.
OneWeb heeft volgens Jonathan 632 werkende satellieten in een baan rond de aarde.
Vormen deze megaconstellaties, die de komende jaren nog veel groter zullen worden...
een serieus gevaar voor radioastronomie.
De auteurs komen tot de voorzichtige conclusie dat dit nog niet met grote zekerheid kan worden gezegd.
Al vrezen zij dat met de tijd zoveel praktisch identieke satellieten in een baan rond de aarde komen te hangen...
dat de opgetalde som van onbedoelde radiostoringen een deel van de radioastronomie op aarde onmogelijk zal maken.
Overleg tussen partijen is dan ook nodig, concluderen zij.
Want een deel van het probleem kan mogelijk ook toegeschreven worden aan onwetendheid.
Storende signalen op 125, 150 en 175 megahertz kunnen bijvoorbeeld harmonische zijn van een elektronisch component...
met een klokfrequentie van 25 megahertz.
Een ander type elektronisch component kan wellicht al een hoop schelen.
In een Ask Me Anything van Reddit antwoorden medewerkers van SpaceX...
dat er per 60 Starlink-satellieten ruim 4000 Linux-computers gelanceerd worden.
Elke Linux-nood heeft minstens één microprocessor in gebruik...
dus alsof er de klokfrequenties van die computers wat overleg kan komen...
dan is het wellicht mogelijk de storende invloed op de radioastronomie enigszins in te dammen.
Het is mijns inziens wel interessant dat exact dit type storingen al voorspeld werd in november 2020.
In het artikel...
The impacts of large constellations of satellites...
van Gordon Long lezen we, en ik vertaal het maar even...
Radioastronomie is sterk afhankelijk van radiostille, beschermde banden...
die zo vrij mogelijk zijn van radiofrequente interferentie.
Deze radiobanden hebben vaak enige bescherming tegen uitzendingen op de grond...
maar hebben weinig of geen formele bescherming tegen zenders in de ruimte.
Vanwege zijband- en uitbandemissies van de grote constellatiesatellieten...
zullen bestaande radiostille zones in de toekomst waarschijnlijk ernstig worden beïnvloed door satellietstoringen.
Zelfs als een satelliet direct boven een radioastronomielocatie...
de zenders uitschakelt, kunnen satellieten op honderden kilometers afstand...
nog steeds storende emissies produceren voor radioastronomie.
Dus dat was de waarschuwing bijna drie jaar geleden.
En in 2023 is het menens en hebben de mensen die deze problemen hadden kunnen voorkomen...
waarschijnlijk geen actieve herinnering aan het rapport van Gordon Long.
Ik weet niet hoe u erover denkt, maar ik denk dat de technologie de mens weer eens inhaalt.
Over een paar jaar hebben we hopelijk een lofer op de maan.
Ik hoop het voor mensen als dokter Mark Kleinvolt en de radioastronomen van de toekomst.
Tot de volgende keer.
Ik vind het vooral heel grappig dat je audio doet en Hans Zimmerman heet.
